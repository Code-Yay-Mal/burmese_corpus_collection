ချေတ်လှာင်၊ နာဲ  ဝဳကဳပဳဒဳယာ၀၁၂၃၄၅၆၇၈၉ ဇာန်နဝါရဳဖေဖဝ်ဝါရဳမာတ်ဨပြဳမေဂျောန်ဂျူလာင်အဝ်ဂေတ်သေပ်တေမ်ဗါအံက်တဝ်ဗါနဝ်ဝေမ်ဗါဒဳဇြေမ်ဗါချေတ်လှာင်၊နာဲချေတ်လှာင်၊ နာဲအတ္ထုပ္ပတ္တိကဏ္ဍအဓိကချေတ်လှာင်၊နာဲမာတိကာသို့ ခုန်သွားရန်မဳနူ တံသ္ဇိုၚ်မဳနူ တံသ္ဇိုၚ်
မလဆုဲထောံနကဵုသာတ်ဗါပၞုက်
ပ္ညုၚ်ထ္ၜး
မုက်လိက်တမ်
ပါၚ်မုက် ဂကောံ
မပြံင်လှာဲ လၟုဟ်
မုက်လိက် ဇဟောမ်
ရီု
မုက်လိက် တၟေင်
ဂၠာဲ
ဂၠာဲ
မံက်ပြာကတ်
ကဵုဒါန်
ခၞံကၠောန် အကံက်
လုပ်လံက်အေန်
ကိရိယာပူဂဵုဂမၠိုင်ကဵုဒါန်
ပံ့ပိုးရန်
ခၞံကၠောန် အကံက်
လုပ်လံက်အေန်
ထွက်ပြီးသား တည်းဖြတ်သူများအတွက် စာမျက်နှာများထပ်ဆက်လ္ၚတ်အာ
ဓရီုကျာ
မာတိကာ
မလဆုဲထောံနကဵုသာတ်ဗါပၞုက်
စနူကၠာ
၁ပထမအဝဲ
၂ချဳဓရာင် ပရေင်ဍုင်ကွာန်
၃လအိတ်ဘဝ
၄နိဿဲ
မလှာဲစရၚ်နကဵုမာတိကာဂမၠိုၚ်
ချေတ်လှာင်၊ နာဲ
အရေဝ်ဘာသာ ၄ ဘာသာဂမၠိုၚ်
မြန်မာဘာသာ
ပလေဝ် လေန်ဂမၠိုင်
မုက်လိက်
သဳကၠဳ
ဘာသာမန်
ဗှ်
ပလေဝ်ဒါန်
ပလေဝ်ဒါန် တမ်ကၞက်
ထ္ၜး လၟေင်အပြံင်အလှာဲ
ကိရိယာဂမၠိုၚ်ကိရိယာဂမၠိုင်
မလဆုဲထောံနကဵုသာတ်ဗါပၞုက်
တင်မကၠောန်ဂမၠိုၚ်
ဗှ်
ပလေဝ်ဒါန်
ပလေဝ်ဒါန် တမ်ကၞက်
ထ္ၜး လၟေင်အပြံင်အလှာဲ
နာနာ
မု အဆက်အစပ် ကုအရာဂှ်ရော
တြးပတိတ် အပြံင်အလှာဲ
ပတိုန်ပၠုပ် ဝှာင်
ဌာန်ဒတန်လေန် လၟိုန်
မုက်လိက် ပရိုင်တင်ဂၞင်
နိဿဲ မုက်လိက်ဏအ်
ကေတ်  ဇမၠေအ်
တံင်ဂြဲကေတ်  ကောဒ်
ပရေန်ပတိတ်
ခၞံကၠောန် လိက်ကၞပ် မွဲ
တံင်လုပ် နကု
မူမပြေန်ပ္တိတ်ဂွံ
နကဵု ပရဝ်ဂျေတ် တၞဟ်
ဝဳကဳတင်ဂၞင်
မံက်ပြာကတ်
မလဆုဲထောံနကဵုသာတ်ဗါပၞုက်
နူ ဝဳကဳပဳဒဳယာ
နာဲချေတ်လှာင် ဦးချစ်လှိုင်ဗီုရုပ် နာဲချေတ်လှာင်
သၠးဂၠံဂဝ်ချေတ်လှာင်ဂျောန် ၉၊ ၁၈၇၉မုဟ်ပန် မတ်မလီုစုတိအံက်တဝ်ဗါ ၃၁၊ ၁၉၅၂အာယုက်၇၃ဍုင်လ္ဂုင်၊ ဂၠံင်ဘောင်ဒရဳ ၁၈၅၊ဟိုတ်မစုတိအာယုက်ဇၞော်ဂကူဂကူမန်ကဆံင်ပညာဌာန်ပညာဘာပ္ဍဲဍုင်အေန်ဂလာန်မဒယှ်တဴက္ဍိုပ်သကိုပ် ဍုင်ဗၟာအိန်ထံင်ဒေါ်အိအံက်သေဌဳဆု နာဲသာညှင်း၊ မိရင်ဂယိုင်လမျီုသၟာပရေင်ဍုင်ကွာန်
နာဲချေတ်လှာင်အၚ်္ဂလိက်၁၈၇၉ ဂျောန် ၀၉  ၁၉၅၂ အံက်တဝ်ပါ ၃၁ဝွံ ဒှ်ဂကူမန် နူဍုင်မတ်မလီုတုဲ မဒှ်မၞိဟ်မပၠတရဴ ပ္ဍဲပရေင်ဍုင်ကွာန် ဍုင်ဗၟာ ပ္ဍဲခေတ်ကဝ်လဝ်နဳကီု သီုကဵုခေတ်ဗၠးၜးတုဲရ၊၊ ဟိုတ်မဒှ် မၞိဟ်မလေပ်ပညာ လပါ်သၞောဝ် နူဍုင်အေန်ဂလာန်မွဲတုဲ ပ္ဍဲအရာပရေင်ဍုင်ကွာန် ဍုင်ဗၟာ ညံင်ညးဒေသတအ် ဂွံအခေါင် ပ္ဍဲပရေင်ဍုင်ကွာန်ကီု၊ ညံင်ညးဍုင်ကွာန်တအ် ဂွံကၠိုဟ်ဂွံတီ ပရေင်ဍုင်ကွာန်တုဲ ဗက်ဟီုတွဟ်ကၠုင်တုဲ ပ္ဍဲဂကောံအဓိက ပ္ဍဲပရေင်ဍုင်ကွာန်ဍုင်ဗၟာ မပ္တံကဵု ဂကောံသၟတ်ဗုဒ္ဓဘာသာဍုင်ဗၟာကီု၊ ဂကောံပံင်ကောံဍုင်ဗၟာကီု ယိုက်ဂၠေင်လဝ် နဒဒှ်ဥက္ကဌမွဲတုဲ ဂွံဒုင်ကေတ်မဟိမု နူညးဍုင်ကွာန်တအ် နဒဒှ် သမ္မတ မွဲတုဲ ညးဂမၠိုင် ကော်စ သမ္မတဥူချေတ်လှာင် မဂွံပတိုန်စ ဨကရာဇ်ဍုင်ဗၟာ မဟွံဂွံဓလဝ်ၝောအ်ကိုဋ် မွဲရ၊၊
ပထမအဝဲ
ပလေဝ်ဒါန်ပလေဝ်ဒါန် တမ်ကၞက်
နာဲချေတ်လှာင်ဂှ် ဒှ်ကောန်သေဌဳဆု ပ္ဍဲဍုင်မတ်မလီု အရာပ်မုဟ်ပန် နာဲသာညှင်း ကဵု မိရင်တအ် ကောန်မရနုက်ကဵုဒုတိယ ပ္ဍဲကောန်သီုဖအိုတ် ၆ တၠဂှ်ရ၊၊ ညးမကတဵုဒှ်မၞိဟ် ပ္ဍဲသက္ကရာဇ်ဍုင် ၁၂၄၁ ဂိတုဇှ်ေ ၆ စွေက် တ္ၚဲစန် ရ၊၊ အပါညး နာဲသာညှင်း ဂှ် ဒှ်ကောန်သေဌဳဆု နာဲပျော့ ရ၊၊ သေဌဳဇၞော်နာဲပျော့ဂှ် ဒှ်မၞိဟ်မထံက်ပင် ကုဂကောံသာသနဓရ ၁၈၉၉ ဍုင်မတ်မလီုမွဲရ၊၊ မိညး မိရင် ဂှ် ဒှ်ကောန်စဴ သၟိင်မရူ မကော်စ မြုဝန်နာဲစပ် မြို့ဝန်မောင်စပ် ရ၊၊
ကာလ နာဲချေတ်လှာင် ကလိဂွံ အာယုက် ၂၀ ဂှ် ပြာပ်အာဍုင်အင်္ဂလာန် သွက်ဂွံတိုန်ဘာ ဘာသာဥပဒေ ရ၊၊
ချဳဓရာင် ပရေင်ဍုင်ကွာန်
ပလေဝ်ဒါန်ပလေဝ်ဒါန် တမ်ကၞက်
နာဲချေတ်လှာင် ကလေင်စဴကၠုင် ဍုင်မိတိမဇကု ဍုင်မန်ဗၟာတုဲ ပါလုပ်ကၠောန် သီုကဵုဒါန်ထံက်ပင် ကုဂကောံသၟတ်ဗုဒ္ဓဘာသာဍုင်ဗၟာ  ဗုဒ္ဓဘာသာ ကလျာဏယုဝအသင်း ရ၊၊ စိုပ်သၞာံ ၁၉၁၇ ကာလမကၠောန်သဘင်ကောံဓရီုဇၞော် ဂကောံသၟတ်ဗုဒ္ဓဘာသာဍုင်ဗၟာ ဍုင်မတ်မလီုဂှ် နာဲချေတ်လှာင် ဂွံဒုင်ရုဲစှ် နဒဒှ် ဥက္ကဌရ၊၊ စိုပ်သၞာံ ၁၉၁၉ ကၠောန်သဘင်ကောံဓရီုဇၞော် ဂကောံသၟတ်ဗုဒ္ဓဘာသာဍုင်ဗၟာ အလုံဍုင်ဗၟာ ပ္ဍဲဍုင်ဖာသီဂှ် နာဲချေတ်လှာင် ဂွံဒုင်ရုဲစှ် နဒဒှ် ဥက္ကဌ ဂကောံသၟတ်ဗုဒ္ဓဘာသာ အလုံဍုင်ဗၟာ ရ၊၊ သၞာံဂတဂှ် ပကောံဓရီု ပ္ဍဲဍုင်ပြန် ဖျေဟ်သ္ဂုတ်သွာတ် သွက်ဂွံ ဒက်ပ္တန် ဂကောံပံင်ကောံ ဍုင်ဗၟာ မြန်မာ အသင်းချုပ်  ဂှ်လေဝ် နာဲချေတ်လှာင် ဂွံဒုင်ရုဲစှ် နဒဒှ်ဥက္ကဌ ပ္ဍဲဂကောံပံင်ကောံ အလုံဍုင်ဗၟာဂှ်ပၠန်ရ၊၊ နာဲချေတ်လှာင်ဂှ် ဒှ်မၞိဟ်မသၠးပိုန်ဒြပ်ဓနဇကုတုဲ ကၠောန်သွက် ပရေင်ဍုင်ကွာန် သွက်ဍုင်ဗၟာမွဲဂှ် ယၟုမြဟ်ဒၟံင် ပ္ဍဲအခိင်ဂှ်ရ၊၊
ပ္ဍဲသၞာံ ၁၉၂၁ သၟိင်အင်္ဂလိက် သၟိင်ဝေလ ဂေတ်လန်ဒေသဂမၠိုင် ကၠာဟွံဂွံစိုပ် ဍုင်ဗၟာက္ဍင်ဂှ် နာဲချေတ်လှာင် ကေုာံ က္ဍိုပ်သကိုပ် ပရေင်ဍုင်ကွာန် ဍုင်ဗၟာလ္ၚဵုတအ် ဒးဒုင်ရပ်ကြိုင်ထောအ်ကီုရ၊၊ ဟိုတ်နူညး ဂိုတ်ဂစာန်ကၠောန်ကမၠောန်ကီု ဟိုတ်နူယဵုလဂူတပ်တးကီု မၞိဟ်ဂမၠိုင်ရှ်ေသှ်ေရဴဂဴတဴညးဗွဲမလောန်ဂှ်ရ ပ္ဍဲသဘင်သဳကၠဳဇၞော် မကၠောန်ဗဒှ် ပ္ဍဲဍုင်သရက် ကေုာံ ပေါင်းတည် ပ္ဍဲသၞာံ ၁၉၂၂ ကဵု ၁၉၂၄ ဂှ် အပ်ပြာပ်ခပတိုန်ညး မဟိမု နကဵုသမ္မတဥက္ကဌတုဲ စနူဂှ်တုဲ မၞိဟ်ဂမၠိုင်တီလဝ်ညး နဒဒှ်သမ္မတဥူးချေတ်လှာင်ရ၊၊ သၟိင်ဨကရာဇ်ဍုင်ဗၟာ မဟွံဂွံဓလဝ်ၝောအ်ကိုဋ် ဗီုဏအ်လေဝ် မၞိဟ်ဂမၠိုင် ဟီုပတိုန်စညးကီုရ၊၊ ညးဂေတ်လန်ဒေသနာနာတုဲ ဟီုတွဟ်ပရေင်ဍုင်ကွာန်မ္ဂး ညးဒေသတအ် ဓလဝ်ကဵု က္ဍိုင်ဗတာင် က္ဍိုင်ထဝ်၊ ညးဗြဴတအ်ဂှ် ဂၠံင်ညးအာဂှ် လးကဵုသော်တုဲ ကဵုကွာ်အာ လတူသော်ရ၊၊ တုဲပၠန် နကဵုဖံင်ကရဝိတ်ထဝ်ဂှ် ညးဍုင်ကွာန်တအ် တိတ်ဒုင်တၠုင်ညးရ၊၊
သၞာံ ၁၉၂၂ ဂှ် ဍုင်ဗၟာဂှ် အလဵုအသဳအင်္ဂလိက်တအ် ညံင်ဂွံပကင်ရင်အာ နကဵုသၞောတ် ဒါင်အာခဳ မဒှ်သၞောတ် ပရေင်ပကင်ရင်ဍုင် ပံင်ကောံ နကဵုသၟိင်အင်္ဂလိက်မွဲဂကောံ၊ ကေုာံ ဂကောံမၞိဟ် မဂွံဒုင်ရုဲစှ် နကဵုညးဍုင်ကွာန်ဒေသမွဲဂကောံရ။ နကဵုသၞောဝ်ဂှ် ဒုင်တဲထေက် ဟွံထေက် လညာတ်ကတဵုဒှ်ကၠုင် ၜါလဝးတုဲ ဂကောံပံင်ကောံဍုင်ဗၟာ ဂျဳသဳဘဳအေ လေဝ် ထကးအာ ၜါလဝးကီုရ၊၊ နာဲချေတ်လှာင်ဂှ် ဒှ်မၞိဟ်မဒစဵုဒစးသၞောဝ်ဂှ်ရ၊၊ ပ္ဍဲကောံဓရီုဂကောံတၠပညာသၞောဝ်ဂမၠိုင် ပ္ဍဲသၞာံ ၁၉၃၁ ဂိတုနဝ်ဝေန်ပါဂှ် မွဲအလန်၊ သၞာံ ၁၉၃၃ ဂိတုအံက်တဝ်ပါဂှ်မွဲအလန် နာဲချေတ်လှာင် တိုန်စိုပ်လဝ်ကီုရ၊၊ သၞာံ ၁၉၃၅ ပ္ဍဲသဘင်ရုဲမာဲ မဆေင်ကဵု ကုအိန္ဒိယဂှ် ပံင်တောဲ ဟွံပံင်တောဲဂှ် နာဲနာဲချေတ်လှာင် ဂွံဒုင်ရုဲစှ် နူကဵု ဂကောံပံင်တောဲ၊၊ ပ္ဍဲခေတ်အင်္ဂလိက်ဂှ် နဒဒှ် ဥက္ကဌ ကံင်သဳဂကောံပတန်သၞောဝ်ဂှ် ပ္ဍဲသၞာံ ၁၉၃၂ ဂှ်မွဲအလန်၊ ပ္ဍဲသၞာံ ၁၉၃၅ ဂှ်မွဲအလန် ၜါအလန်ဆက်ဆက် ဂွံဒုင်ရုဲစှ်လဝ်ရ၊၊ သၞာံ ၁၉၃၇ ဂှ် နဒဒှ် ဥက္ကဌ ကၠတ်ထဝ်သၟဝ်ဂှ် ဂွံရုဲစှ်လဝ်ရ၊၊ ပ္ဍဲပရေင်ဍုင်ကွာန်လေဝ် ညးပိတၠ ဥူးပု၊ ဥူးထွန်းအောင်ကျော်၊ ကေုာံညး နကဵုဗော်ပရေင်ဍုင်ကွာန် လှိုင်၊ပု၊ကျော်ပါတီ ဂှ်လေဝ်ကီု၊ ဗော်ပရေင်ဍုင်ကွာန် လှိုင်း၊ မြတ်၊ ပေါ်ပါတီ မဒက်ပ္တန်လဝ် နကဵု နာဲချေတ်လှာင်၊ ဦးမြတ်သာထွန်း၊ ဆာပေါ်ထွန်း ဂှ်လေဝ်ကီု ကေင်ဒက်ပ္တန်လဝ် နွံကီုရ၊၊
ပါဲနူဂှ်တုဲ ပ္ဍဲကာလပၞာန် ခေတ်ဗၠးၜး ၁၉၄၃ ဂိတုအဝ်ဂေတ် ၅ ဂှ် နဒဒှ် အဓိပတိ အမာတ်မဒုင်ကဵုကသပ်မွဲဂှ်လေဝ် ဂွံဒုင်ခပတိုန်လဝ်ကီုရ၊၊ ကာလဍုင်ဗၟာ ကလိဂွံအခေါင်သၠးပွးတုဲလေဝ် နာဲချေတ်လှာင် ဆက်ယိုက်ဂၠေင်အာဒၟံင် ပ္ဍဲပရေင်ဍုင်ကွာန်ဖိုဟ်ရ၊၊ ဒုင်ရုဲစှ်မာဲ ပ္ဍဲပွိုင်ဍုင်မတ်မလီုတုဲ ကလိဂွံဇၞးတုဲ ဂွံဒှ် သကိုပ်သက ညးမကဵုကသပ် ကၠတ်ထဝ်တုဲ စဵုကဵု မကြပ်ကဵုစုတိ သၞာံ ၁၉၅၂ ဂှ် ကောံဓရီုမဆေင်ကဵုဗာတ်ဂျေတ် ဖျေဟ်သ္ဂုတ်သွာတ် ဗီုဂွံစကာသြန်ဍုင်ဂှ် တိုန်စိုပ်ဒၟံင် ကၠတ်ထဝ်ဏီဖိုဟ်ရ၊၊
လအိတ်ဘဝ
ပလေဝ်ဒါန်ပလေဝ်ဒါန် တမ်ကၞက်
နာဲချေတ်လှာင်ဝွံ လုပ်ကၠောန်ကၠုင် ပ္ဍဲပရေင်ဍုင်ကွာန် ဒၞာဲနာနာသာ်တုဲ ပ္ဍဲသၞာံ ၁၉၅၂ ဂိတုအံက်တဝ်ပါ ၃၁ သက္ကရာဇ်ဍုင် ၁၃၁၄ ဂိတုကထိုန် ၁၄ မံက် အခိင်နူဂယး ၆ နာဍဳဂှ် စုတိအာ ပ္ဍဲသ္ၚိညး ပ္ဍဲဍုင်လ္ဂုင် ဂၠံင်ဘောင်ဒရဳ စၟတ် ၁၈၅ ရ၊၊
ပ္ဍဲအခိင် ညးမစုတိဂှ် သမ္ဘာညး ဒေါ်အိ နကဵု ကောန်ဝုတ်ၜါတၠ သှ်ေဒၟံင်ရ၊၊၁မိနှေန်မျ ဒေါ်နှင်းမြ၁၈၈၇၁၉၇၄ ဂှ် ဒှ်ဒေအ်ညးအရင်တုဲ သီုဒှ် အမာတ်မကဵုကသပ်ဍုင် နကဵုညးဗြဴကၠာအိုတ်မွဲတၠရ၊၊
နိဿဲ
ပလေဝ်ဒါန်ပလေဝ်ဒါန် တမ်ကၞက်
မြန်မာ့စွယ်စုံကျမ်း၊ အတွဲ၂
ကလေင်ကေတ်လဝ် နူချေတ်လှာင်၊နာဲ
ကဏ္ဍဂမၠိုင်အတ္ထုပ္ပတ္တိ
ကဏ္ဍအဓိက
ကဏ္ဍ မပၞုက်
မုက်လိက်ဏအ် လက္ကရဴအိုတ် ပလေဝ်ဒါန်လဝ် ပ္ဍဲ ၂၀ ဂျူလာင် ၂၀၂၅၊ ပ္ဍဲ ၁၂၀၆ ။
လိက်ဝွံ နကဵု သၟဝ်သၞောဝ်လာင်ဇြေန်ဂှ် ကလိဂွံမာန်တုဲ၊ တင်စဳပၞောန်တၞဟ်လေဝ် နွံမာန်ကီုရ။ 
ဆက်ဗှ်သၞောဝ် မရပ်စပ်ပိုယ်ညိ။
ပဝ်လသဳ မဆေၚ်ကဵု ကုအခေါၚ်အရာပူဂိုလ်
ပရူ ဝဳကဳပဳဒဳယာ
ဒဒှ်မဟွံဆက်စပ်
ကျင့်ဝတ်စည်းမျဉ်း
ညးမခၞံဗဒှ်သပ်ဝဴဂမၠိုင်
စရင်အင်
ကောက်ကဳ ဗမံက်ထ္ၜး
ထ္ၜး နကဵုမဝ်ဗိုၚ်
ဂၠာဲ
ဂၠာဲ
မလှာဲစရၚ်နကဵုမာတိကာဂမၠိုၚ်
ချေတ်လှာင်၊ နာဲ
အရေဝ်ဘာသာ ၄ ဘာသာဂမၠိုၚ်စုတ် ပရူပရာ
ထာမ်ပလိက်           ထာမ်ပလိက်           ထာမ်ပလိက်           ထာမ်ပလိက်           ထာမ်ပလိက်             ထာမ်ပလိက်             ထာမ်ပလိက်             ထာမ်ပလိက်             ထာမ်ပလိက်