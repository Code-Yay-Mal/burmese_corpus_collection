အံင်သာန်သုကျဳ  ဝဳကဳပဳဒဳယာ၀၁၂၃၄၅၆၇၈၉ ဇာန်နဝါရဳဖေဖဝ်ဝါရဳမာတ်ဨပြဳမေဂျောန်ဂျူလာင်အဝ်ဂေတ်သေပ်တေမ်ဗါအံက်တဝ်ဗါနဝ်ဝေမ်ဗါဒဳဇြေမ်ဗါအံင်သာန်သုကျဳအံင်သာန်သုကျဳ                            အတ္ထုပ္ပတ္တိအံင်သာန်သုကျဳမာတိကာသို့ ခုန်သွားရန်မဳနူ တံသ္ဇိုၚ်မဳနူ တံသ္ဇိုၚ်
မလဆုဲထောံနကဵုသာတ်ဗါပၞုက်
ပ္ညုၚ်ထ္ၜး
မုက်လိက်တမ်
ပါၚ်မုက် ဂကောံ
မပြံင်လှာဲ လၟုဟ်
မုက်လိက် ဇဟောမ်
ရီု
မုက်လိက် တၟေင်
ဂၠာဲ
ဂၠာဲ
မံက်ပြာကတ်
ကဵုဒါန်
ခၞံကၠောန် အကံက်
လုပ်လံက်အေန်
ကိရိယာပူဂဵုဂမၠိုင်ကဵုဒါန်
ပံ့ပိုးရန်
ခၞံကၠောန် အကံက်
လုပ်လံက်အေန်
ထွက်ပြီးသား တည်းဖြတ်သူများအတွက် စာမျက်နှာများထပ်ဆက်လ္ၚတ်အာ
ဓရီုကျာ
မာတိကာ
မလဆုဲထောံနကဵုသာတ်ဗါပၞုက်
စနူကၠာ
၁ယၟု
၂ဘဝ ပူဂိုလ်
၃ကဆံင် ပရေင်ဍုင်ကွာန်
ကဆံင် ပရေင်ဍုင်ကွာန်၃၁မစကၠောန် ပရေင်ဍုင်ကွာန်
၃၂သဘင်မာဲ ၁၉၉၀ ကဵု လာပ်နဝ်ဗဴ ၜိုဟ်လလံ
၃၃၁၉၉၆ မဒးဒုင်တက်
၃၄သ္ၚိခရိုင်
၄အရာမဒးဒုင်ပါ်ပါဲဂမၠိုင်
အရာမဒးဒုင်ပါ်ပါဲဂမၠိုင်၄၁ဇုက်ကၟက်ကအ် တၟအ်ၚေက် ကျောက်စိမ်း
၄၂သဘင်မာဲ ၂၀၂၀
၄၃ပၞာန်သီအဝဵု ၂၀၂၁
၅နိဿဲ
မလှာဲစရၚ်နကဵုမာတိကာဂမၠိုၚ်
အံင်သာန်သုကျဳ
အရေဝ်ဘာသာ ၁၃၀ ဘာသာဂမၠိုၚ်
ပအိုဝ်ဘာသာ
မြန်မာဘာသာ
တး
ပလေဝ် လေန်ဂမၠိုင်
မုက်လိက်
သဳကၠဳ
ဘာသာမန်
ဗှ်
ပလေဝ်ဒါန်
ပလေဝ်ဒါန် တမ်ကၞက်
ထ္ၜး လၟေင်အပြံင်အလှာဲ
ကိရိယာဂမၠိုၚ်ကိရိယာဂမၠိုင်
မလဆုဲထောံနကဵုသာတ်ဗါပၞုက်
တင်မကၠောန်ဂမၠိုၚ်
ဗှ်
ပလေဝ်ဒါန်
ပလေဝ်ဒါန် တမ်ကၞက်
ထ္ၜး လၟေင်အပြံင်အလှာဲ
နာနာ
မု အဆက်အစပ် ကုအရာဂှ်ရော
တြးပတိတ် အပြံင်အလှာဲ
ပတိုန်ပၠုပ် ဝှာင်
ဌာန်ဒတန်လေန် လၟိုန်
မုက်လိက် ပရိုင်တင်ဂၞင်
နိဿဲ မုက်လိက်ဏအ်
ကေတ်  ဇမၠေအ်
တံင်ဂြဲကေတ်  ကောဒ်
ပရေန်ပတိတ်
ခၞံကၠောန် လိက်ကၞပ် မွဲ
တံင်လုပ် နကု
မူမပြေန်ပ္တိတ်ဂွံ
နကဵု ပရဝ်ဂျေတ် တၞဟ်
ဝဳကဳမဳဒဳယာ ခမ်မောန်
ဝဳကဳတင်ဂၞင်
မံက်ပြာကတ်
မလဆုဲထောံနကဵုသာတ်ဗါပၞုက်
နူ ဝဳကဳပဳဒဳယာ
အောင်ဆန်းစုကြည်
လလအ်တာလျိုင်လလအ်တာလျိုင်
လလအ်တာလျိုင်လလအ်တာလျိုင်လလအ်တာလျိုင်ပရူပရာပူဂ္ဂိုလ်ဂမၠိုင်သၠးဂၠံဂဝ်၁၉ ဂျောန်၊ ၁၉၄၅အာယုက်၈၀ဗော်ပရေင်ဍုင်ကွာန်ပွံင်ဂမၠိုင်
ကောန်အံက်ကလောဌာန်ဒၟံင်ဘာမအံက်၁၂တဆိပ်ကြာဂမၠိုင်စၟတ်တဲ
အံင်သာန်သုကျဳ၃အောင်ဆန်းစုကြည်၊ သၠးဂဗ္ဘ ၁၉ ဂျောန် ၁၉၄၅ ဂှ် ဒှ်ပရေင်ဍုင်ကွာန်ဗၟာ၊ အစာချူလိက် ကလိဂွံ လာပ် နဝ်ဗဴ ပရေင်ၜိုဟ်လလံ ပ္ဍဲသၞာံ ၁၉၉၁။ ညးဂှ် ဒှ်ညးမကဵုကသပ်ဍုင် မဒှ် ကဆံင် မတုပ်ကဵု သကိုပ်ဝန်ဇၞော် ကၟိန်ဍုင်ဗၟာ၊ တုဲပၠန် ညးဂှ် သီုဒှ် က္ဍိုပ်သကိုပ် ဗော်ကောန်ဂကူ သွက်ဒဳမဝ်ရေသဳ      ဗော်အေန်အေဝ်ဒဳဂှ် ဒှ်မၞိဟ်အဓိက ပ္ဍဲအရာပြံင်လှာဲသၞောတ် နူအလဵုအသဳပၞာန် ကဵု အလဵုအသဳညးဍုင်ကွာန်မွဲတၠရ။ 
အံင်သာန်သုကျဳဂှ် ဒှ်ကောန်ခဒေအ်ဂဥုပ်ဗိုလ်အံင်သာန်၊ မဒှ် အာဇာနဲဂကူဗၟာ၊ ကေုာံ မိခေန်ကျဳ၊ သၠးဂဗ္ဘ ပ္ဍဲဍုင်လ္ဂုင်၊ ဗြိတိန်ဗမာ ရ။  ကြဴနူ ဘာတုဲ နူကဵု တက္ကသိုလ်ဒေလဳ ပ္ဍဲသၞာံ ၁၉၆၄ ကေုာံ တက္ကသိုလ်အံက်ဝှောတ် ပ္ဍဲသၞာံ ၁၉၆၈ တုဲ ညးလုပ်ကၠောန်ကမၠောန် ပ္ဍဲရုင်ကုလသမ္ဂ ပွိုင် ပိသၞာံ။ ညးဒက်သ္ၚိကၟိန် ကု မိရှေလ် အာရိသ်   ပ္ဍဲသၞာံ ၁၉၇၂၊ တုဲ နကဵုမိရှေလ်ဂှ် ညးကလိဂွံ ကောန်တြုဟ်ၜါ။ ပ္ဍဲသၞာံ ၁၉၈၈ ဟိုတ်နူ မိအံက်ယဲတုဲ သွက်ဂွံရံင်မိဂှ် စဴအာဍုင်ဗၟာ၊ အခိင်ဂှ် ပရေင်ကလိုက်ကမဵု ကတဵုဒှ် အပ္ဍဲဍုင်ဗၟာတုဲ ညးပါလုပ် ပ္ဍဲဂှ်ကီုတုဲ ညးဂွံဒှ် ညးအုပ်ကာနာနာ ဗော်အေန်အေဝ်ဒဳ။ သၞာံ ၁၉၉၀ ဂှ် ဗော်အေန်အေဝ်ဒဳ လုပ်ဒုင်ရုဲမာဲဂှ် ကလိဂွံဇမၞး ဒၞာဲ ၈၁၊ ဆဂး သွဟ်မာဲဂှ် ဒးဒုင်ပလီုတုဲ ဒပ်ပၞာန် ဟွံပအပ်အဝဵုဍုင်။ ပ္ဍဲအခိင်ဂှ် အံင်သာန်သုကျဳ ဒးကၟာတ်လဝ် အပ္ဍဲသ္ၚိ မကော်ဂး သ္ၚိခရိုင်။ နူသၞာံ ၁၉၈၈ စဵုကဵုသၞာံ ၂၀၁၀ သီုဖအိုတ် ပံင်ပကောံတုဲ ညးဒးကြိုင်လဝ် အပ္ဍဲသ္ၚိ ကြပ်ပေင် ပွိုင် ၁၅ သၞာံ။ အခိင်မနွံ အပ္ဍဲ သ္ၚိခရိုင်ဂှ် ပရူညးမြဟ်တမ္ညဝ် အလုံလိုက်မွဲတုဲ မဂ္ဂဇြေန် တာမ်   ချူဟီု ပတိုန်စညးဂှ် ကောန်ဇာတ် ဂါန်ဒဳ    တုဲ ဂၠံင်တရဴညးဂှ် ဒှ်ဂၠံင်တရဴ မလုပ်ပေါဲဗတိုက် နကဵုနဲသက္ကုပကီုပရာပ်ရ။၄
သဘင်မာဲ ၂၀၁၀ ဂှ် ဗော်ညး ဗဂါပ်ဗဗေင်တုဲ ဗော်ပၞာန်ရာံ ဗော်သၟဟ်န် ကေုာံ ဇၞော်မောဝ် ကၟိန်ဍုင်      ဗော်ကျဖောတ် ဂွံဇၞးကေတ်မာဲရ။ အံင်သာန်သုကျဳ ဂွံဒှ် အမာတ်စၠတ်ထဝ် ပ္ဍဲအခိင်ဗော်ညး လုပ်ဒုင်ရုဲ သဘင်မာဲအကြာ သၞာံ ၂၀၁၂ သီုဖအိုတ် လုပ်ပြိုင် ၄၅ ဒၞာဲ ဂွံဇၞး ၄၃ ဒၞာဲရ။ သဘင်မာဲ ၂၀၁၅ ဂှ် ဗော်ညး ဂွံဇၞးကေတ် သွက်စၠတ်ထဝ်ညးဍုင်ကွာန် ၈၆ ဒၞာဲ၊ သွက်စၠတ်ထဝ်ကောန်ဂကူ ၆၇၊ ဟိုတ်နူသၞောဝ်သဇိုင်ဍုင် ကောန်ဇာတ် မဒှ်ကောန်ဍုင်သအာင် နွံဒၟံင်တုဲ ဟွံဂွံဒှ် သမတ၊ စၞးဂှ် ညးကၠောန်ဗဒှ်ပတိုန် ကဆံင်မွဲ မကော်ဂး ညးမကဵုကသပ်ဍုင် မဒှ်ကဆံင်သၠုင်အိုတ်မွဲရ။
စတမ်နူ ညးဒှ် မၞိဟ်ဇၞော်အိုတ် ပ္ဍဲကၟိန်ဍုင်ဗၟာတုဲ ဟိုတ်နူ ဟွံဒတူလိုင် လပါ် ဂကောံမၞိဟ်လအောန် ကောန်ဂကူ ကောန်ဍုင်အရင် ဗွဲတၟေင် ကိစ္စ ဂစိုတ်ကမၠက်ဂကူ ရဝ်ဟေန်ဂျာဂှ်တုဲ ဒးဒုင်ပါ်ပါဲ ကုဂကောံမၞိဟ်ဂၠးတိ ဇၞော်ကဵုဒြဟတ်ရ။၅၆၇၈ပါဲနူဂှ်တုဲ အစာပရိုင်တအ်လေဝ် ဒးဒုင်ရပ်ဂှ်လေဝ် ညးဒးဒုင် ပါ်ပါဲ ကုဂကောံမၞိဟ်ဂၠးတိ ဇၞော်ကဵုဒြဟတ်ရ။၉ပ္ဍဲသၞာံ ၂၀၁၉ သုကျဳ တိုန်ရုင်ဗစာ သၞောဝ်ဓဝ် ဂၠးကဝ်သွက်ဂွံစဵုဒၞာ ဒပ်ပၞာန် မကလိလောန်လဝ်ဒုဟ် ဂစိုတ်ကမၠက်ဂကူ ရဝ်ဟေန်ဂျာတအ်ရ။၁၀
ယၟု
ပလေဝ်ဒါန်ပလေဝ်ဒါန် တမ်ကၞက်
အံင်သာန်သုကျဳဂှ် ဒှ်ယၟု ဗၟာမွဲရ၊အံင်သာန်ဂှ် ဒှ်ယၟု အပါညး၊ သု ဂှ် ဒှ်ယၟု မိနော်၊ တုဲ ကျဳ ဂှ် ဒှ်ယၟု မိညးရ။
ဒဝ် နကဵု ဗီုဗၟာ ဒေါ် ဂှ် မဂွံအဓိပ္ပါယ် ဣစဳ၊ ဆဂး ဒှ်အရာ မစွံဂတ မၞိဟ်ဗြဴအာယုက်ဇၞော် နကဵုအခိုက်ဗၟာမွဲ မတုပ်ကဵု မန်မ္ဂး မိ အင်္ဂလိက်  ။၁၁လဆောဝ်မ္ဂး ဂကူဗၟာတအ် ကော်စညး ဒဝ်သု၊ ဟွံသေင်မ္ဂး အမေသု မဂွံအဓိပ္ပါယ် မိအံက်သု။၁၂၁၃၁၄
ဘဝ ပူဂိုလ်
ပလေဝ်ဒါန်ပလေဝ်ဒါန် တမ်ကၞက်
အံင်သာန်သုကျဳ ကတဵုဒှ်မၞိဟ် ပ္ဍဲ ၁၉ ဂျောန် ၁၉၄၅ ပ္ဍဲဍုင်လ္ဂုင်၊ ဗြိတိန်ဗမာ။ အတိုင် ပဳတာ ပဝ်ဟာမ်   မဟီုမ္ဂး ညးဂှ် ၜံင်ပ္ဍဲကွာန်ဂြိုပ် မ္ၚးဍုင်လ္ဂုင် မကော်စ ကွာန်  ရ။၁၅အပါညးဂှ် ဒက်မိတ် ကုပၞာန်ဖေတ်သေတ်ဂျပေန် ပ္ဍဲအခိင်ကာလ ပၞာန်ဂၠးတိဒုတိယ၊ အံင်သာန် ဒက်ပ္တန် ဒပ်ပၞာန်ဗၟာ ခေတ်တၟိ သွက်ဂွံဗတိုက် အခေါင်ဗၠးၜး နူဗြိတိန် ပ္ဍဲသၞာံ ၁၉၄၇၊ ညးဒးဒုင်ပန်ဂစိုတ် ပ္ဍဲကဵုသၞာံဂှ်ရ။ အံင်သာန်သုကျဳ ဇၞော်ဂေါဝ်လဝ် ပ္ဍဲမိညး ဒဝ်ခေန်ကျဳ ကေုာံ ကောညးၜါတၠ၊ အံင်သာန်လေန် ကဵု အံင်သာန်ဥူ၊ ပ္ဍဲဍုင်လ္ဂုင်။ အံင်သာန်လေန် ချိုတ်အာ ကာလမကလိဂွံအာယုက် ဒစာံသၞာံ ဟိုတ်နူမဗၠိုက်ဍာ် ပ္ဍဲကၠအ်သ္ၚိဂှ်ရ။ ကောဇၞော်ညးဂှ် အာမံင် ပ္ဍဲ သာန်ဒဳဂဝ်   ကာလဳဖဝ်နဳယျာတုဲ ဒှ်ကောန်ဍုင် ကၟိန်ဍုင်ပံင်ကောံအမေရိကာန်။ ကြဴနူ အံင်သာန်လေန် ချိုတ်တုဲ ဂကောံသ္ၚိကၟိန်ဂှ် ပြံင်အာမံင် ပ္ဍဲသ္ၚိဗဒါဲ ကၟာဇၞော်ရ။ ညးတိုန်လဝ် ဘာတန်သမၠုင်အင်္ဂလိက်      လၟုဟ် ကော်စ ဘာတန်သမၠုင် စၟတ် ၁ ဒဂုင်  ညးဂှ် ဒှ်မၞိဟ် မရှ်ေသှ်ေ  ထေရဝါဒဗုဒ္ဓဘာသာ။
ဍုင်ဗၟာ ကလိဂွံဗၠးၜးတုဲ မိအံက် သုကျဳ ကလိဂွံကဆံင် ဒၞာဲပရေင်ဍုင်ကွာန်ခိုဟ်ဟ်၊ ဂွံဒုင် ခပတိုန် နဒဒှ် ကလုတ် သွက်ရုင်ကလုတ်ဍုင်ဗၟာ ပ္ဍဲအိန္ဒိယ ကေုာံ နဳပဝ် ပ္ဍဲသၞာံ ၁၉၆၀၊ တုဲ သုကျဳလေဝ် ဗက်အာ မိဇကု အာမံင် ပ္ဍဲအိန္ဒိယကီုရ။ ညးတိုန်ဘာ ပ္ဍဲကဵု ဘာ    ကေုာံ ဘာ   ပ္ဍဲ နျူဒေလဳ၊ နကဵု ဒဳဂရဳ ပရေင်ဍုင်ကွာန် ပ္ဍဲသၞာံ ၁၉၆၄။၁၆သုကျဳ ဆက်တိုန်ဘာ ပ္ဍဲ ဘာသင်ဟုဒ်ကဝ်လိက်၊ အံက်ဝှောတ် တုဲ ကလိဂွံ မဟိမု ဘဳအေ နကဵုဘာသာဒဿန၊ ပရေင်ဍုင်ကွာန် ကေုာံ ပရေင်ပိုန်ဒြပ် ပ္ဍဲသၞာံ ၁၉၆၇၊၁၇ဘာတိုန် နကဵု၁၈၁၉၂၀ကေုာံ ဒဳဂရဳမဟာ အေမ်အေ ဘာသာပရေင်ဍုင်ကွာန် ပ္ဍဲသၞာံ ၁၉၆၈။ ညးကလိဂွံ တဆိပ်ကြာတုဲ ပဒတဴ ပ္ဍဲနျူယံက် ကရောမ် သ္ၚိကၟိန် ညးတၠရမ္သာင် မတာန်   ။၂၁ညးကလိဂွံ ကမၠောန် ပ္ဍဲရုင်ကုလသမဂ္ဂ ပွိုင်ပိသၞာံ၊ အဓိကကမၠောန်ညးဂှ် ဆေင်ကဵု စရင်သြန် ဗာတ်ဂျေတ်၊ ချူလိက် ကဝေင် မဒှ်တၠသ္ၚိညး ဒံက်တာမိရှေလ် အာရိသ်    ရိုဟ်ဒဒှ်တ္ၚဲရ။ ပ္ဍဲ ၁ ဇာန်နဝါရဳ ၁၉၇၂ သုကျဳ ကေုာံ အာရိသ် ညးမဒှ်တၠပညာ မဆေင်ကဵု ပြဝေဏဳ ကေုာံ လိက်ပတ် တိဗေတ် အာပဒတဴ ပ္ဍဲကဵု ဍုင်ဘူတာန်၊ ပ္ဍဲဒၞာဲဂှ် ညးတအ် သၞက်ကရောဲ။၂၂သၞာံကြဴနူဂှ် ညးတအ် ကလိဂွံ ကောန်တြုဟ်ၜါ အာလေက်ဇြေန်ဒါ အာရေတ်ဂှ် ၜံင်ပ္ဍဲလာန်ဒါန်၊ ကောန်ဒုတိယ ကိမ် ဂှ် ၜံင် ပ္ဍဲသၞာံ ၁၉၇၇။ အကြာသၞာံ ၁၉၈၅၁၉၈၇ ဂှ် ညးကၠောန်ဒၟံင် သွက်ကလိဂွံ    မဆေင်ကဵု လိက်ပတ်ဗၟာ နဒဒှ် ကွးဘာသုတေသန ပ္ဍဲကဵု  မဒှ်ဘာ ပညာရးဗမံက် ကေုာံ အာဖရိက၊ ပ္ဍဲတက္ကသိုလ်လာန်ဒါန်ရ။၂၃၂၄
သၞာံ ၁၉၈၈ သုကျဳ ကလေင်စဴ ဍုင်ဗၟာ သွက်ဂွံ ရံင်ယဲ မိအံက်ဇကု မယဲဒၟံင်၊ အခိင်ဂှ် ပရေင်ကလိုက်ကမဵု ကတဵုဒှ် အလုံဍုင်တုဲ ညးပါလုပ် ပ္ဍဲကဵုဂှ်ကီုရ။ တၠသ္ၚိဂှ် ဂွံအာဆဵုညး ပ္ဍဲတ္ၚဲခရေတ်သမာတ် သၞာံ ၁၉၉၅၊ အလန်ဂှ် ဒှ်အလန်လက္ကရဴအိုတ် ညးတအ် ဂွံဆဵုရေင်သကအ်၊ ၜိုန်ရ အာရေသ် အာတ်မိက် မိက်ဂွံအာဆဵုကီုလေဝ် အလဵုအသဳပၞာန် ဟွံကဵုအခေါင်လုပ်ဍုင်။ အာရေသ် ကတဵုဒှ်ယဲ ကေန်သာမလိင်   ပ္ဍဲသၞာံ ၁၉၉၇ တုဲ ယဲဂှ် ဒှ်အာဒတန်ထာဝရ။ ၜိုန်ရ မၞိဟ်ကဆံင်လတူ ညးအုပ်ကာနာနာ ကဝ်ဖဳအာနာမ်၊ သၟိင်သင်ပုပ် ဂျောန် ဒုတိယ အာတ်မိက် ကဵုအခေါင် အာရေသ် လုပ်ဆဵုကဵု သမ္ဘာညး အလန်လက္ကရဴအိုတ်ကီုလေဝ် အလဵုအသဳပၞာန် ဟွံကဵု ဝဳသာလုပ်ဍုင် ကုအာရေသ်၊ စၞးဂှ် သုကျဳတိတ်အာ ဆဵုညး ပ္ဍဲလာန်ဒါန်မ္ဂး ခိုဟ်ဂၠိုင်ရ။ ပ္ဍဲအခိင်ဂှ် သုကျဳ ဂွံလဝ် အခေါင်တိတ်မ္ၚးဗၠးၜးရ၊ ဆဂး ဟွံမိက်တိတ်နူ ဍုင်ဗၟာ၊ ဂွိင်ဖေက် ဟွံကလိဂွံအခေါင် ကလေင်လုပ်ဍုင်ရ။
အာရေသ် စုတိအာ နကဵုယဲဂှ် ပ္ဍဲတ္ၚဲညးဒှ်မၞိဟ် ပေင် ၅၃ သၞာံ ပ္ဍဲကဵု ၂၇ မာတ် ၁၉၉၉။၂၅သုကျဳ ဂွံတိတ်နူ သ္ၚိခရိုင် ပ္ဍဲ ၁၃ နဝ်ဝေမ်ပါ ၂၀၁၀။
၂၆
ကဆံင် ပရေင်ဍုင်ကွာန်
ပလေဝ်ဒါန်ပလေဝ်ဒါန် တမ်ကၞက်
မစကၠောန် ပရေင်ဍုင်ကွာန်
ပလေဝ်ဒါန်ပလေဝ်ဒါန် တမ်ကၞက်
အခိင်ကာလ အံင်သာန်သုကျဳ မစဴရံင်ယဲ မိဇကု ပ္ဍဲဍုင်ဗၟာ သၞာံ ၁၉၈၈ ဂှ် စုက်ဒးကဵု အခိင် ပရေင်ကလိုက်ကမဵု အလုံဍုင်တုဲ ညးစပါလုပ်ကၠုင် ပ္ဍဲပရေင်ဍုင်ကွာန်ရ။ ပ္ဍဲအခိင်ဂှ် တၠအဝဵုနေဝေန် မပကင်ရင်ကၠုင်ဍုင် သၞာံဗွဲမလအ်ဂှ် ဒးဒတုံပြဟ်စှ်ေအာတုဲရ။ ပေါဲဗတိုက် တၠအဝဵုဂှ် ညးကော်စ ပေါဲဗတိုက် ဒစာံပန်မ။ ပ္ဍဲ ၂၆ အဝ်ဂေတ် ၁၉၈၈ ပ္ဍဲထအုမၞိဟ် ကဝက်မဳလဳယာန်ဂှ် ဂတမုက် ကျာ်လ္ဂုင်ဂှ် ညးတိုန်ဟီုအရေဝ် အာတ်မိက် သွက်ဂွံဒက်ပ္တန် အလဵုအသဳဒဳမဝ်ကရေသဳရ။ ဆဂး စိုပ်ဂိတုသေတ်တေန်ပါဂှ် တၠအဝဵုပၞာန်တၟိ သီအဝဵုဍုင်ရ။
လညာတ်ပရေင်ဍုင်ကွာန်ညးဂှ် ပံင်နှဴဒၟံင် အကြာ ဒဿနမဟာတ္တမ ဂါန္ဒဳနဲသက္ကုပကီုပရာပ် ကေုာံ ဗွဲတၟေင် မဆေင်ကဵု ဂၠံင်တရဴ ဗုဒ္ဓဘာသာ၊ သုကျဳ ပါလုပ်ကၠုင် ပ္ဍဲပရေင်ဍုင်ကွာန် သွက်ဂွံဒက််ပတန် သၞောတ်ဒဳမဝ်ကရေသဳ၊ ပါလုပ် ပ္ဍဲအရာ မဒက်ပ္တန် ဂကောံဒဳမဝ်ကရေသဳကောန်ဂကူ အေန်အေဝ်ဒဳ ပ္ဍဲ သေတ်တေန်ပါ ၂၇၊ ၁၉၈၈၊ ဆဂး စနူ ၂၀ ဂျူလာင် ၁၉၈၉ ဂှ် ဒုင်ကြိုင်လဝ် ပ္ဍဲသ္ၚိခရိုင်ရ။ ယဝ်ရ ညးတိတ်နူဍုင်မ္ဂး ဗလးကဵုရောင် ဟီုကီုလေဝ် ညးဟွံဒုင်တဲ၊ ညးမိက်ဂွံဆက်ကၠောန် ပရေင်ဍုင်ကွာန် သွက်ဗော်အေန်အေဝ်ဒဳရ။ ဟိုတ်ဂှ်ရ ညးဂှ် ဒှ်မၞိဟ် ညးဍုင်ကွာန် သၟတ်အေန်အေဝ်ဒဳတအ် မထံက်ဂလာန် မဒးဂၞပ်စိုတ် ဂၠိုင်အိုတ်မွဲ ပ္ဍဲအခိင်ဂှ်ရ။
သဘင်မာဲ ၁၉၉၀ ကဵု လာပ်နဝ်ဗဴ ၜိုဟ်လလံ
ပလေဝ်ဒါန်ပလေဝ်ဒါန် တမ်ကၞက်
သၞာံ ၁၉၉၀ တၠအဝဵုပၞာန် ကၠောန်ဗဒှ် သဘင်မာဲဗော်နာနာဂှ် ဗော်အေန်အေဝ်ဒဳ ကလိဂွံ မာဲ ၅၉၊ ဟိုတ်နူသၞောတ်မာဲ ဍုင်ဗၟာ မဒှ်သၞောတ်ညးမဂွံမာဲဂၠိုင် ကေတ်ဖအိုတ်တုဲ အေန်အေဝ်ဒဳ ကလိဂွံ ဒၞာဲပ္ဍဲပါလဳမာန် ၈၀ ရ။၂၇သွဟ်မာဲဂှ် ဒးဒုင်တးပါဲတုဲ ပၞာန်ဆက်ပကင်ရင်အာ ဍုင်ရ။ သုကျဳဂှ် ဒးဒုင်ကြိုင်လဝ် ပ္ဍဲသ္ၚိဂၠံင်တက္ကသိုလ်ပ္ဍဲဍုင်လ္ဂုင်၊ ပ္ဍဲအခိင်ဂှ် ညးကလိဂွံ လာပ်တဆိပ်ကြာ    သွက်လညာတ်ဗၠးၜး ပ္ဍဲသၞာံ ၁၉၉၀၊ လာပ်နဝ်ဗဴ ပ္ဍဲသၞာံ လက္ကရဴဂှ်ရ။ ကောန်ညးၜါဂှ် ဒုင်ကေတ်လာပ်ဂှ် နဒဒှ် စၞးညးရ။
၁၉၉၆ မဒးဒုင်တက်
ပလေဝ်ဒါန်ပလေဝ်ဒါန် တမ်ကၞက်
ပ္ဍဲ ၉ နဝ်ဝေမ်ပါ ၁၉၉၆ ဒဝ်အံင်သာန်သုကျဳ မွဲစွံ ကုက္ဍိုပ်သကိုပ် ဗော်အေန်အေဝ်ဒဳ ဥူတေန်ဥူ၊ ဥူကျဳမောင် တိတ်တရဴ နကဵုကွဳစက် ပ္ဍဲလ္ဂုင်ဂှ် ဒးဒုင်ဗိုင်တက်ရ။ မၞိဟ်တြုဟ်ၜိုတ် ၂၀၀ ကောံကၠုင်တုဲ လုပ်တက် နကဵု ပသဲဒကုတ်၊ နကဵုလေအ်ဒုက်၊ ကၠဟ်ကဵု မတၟအ်တအ်ရ။ ကွဳစက်ဒဝ်သုဂှ် ဒ္ၚောဝ်ထ္ၜးတုဲ ကွဳစက် ဥူတေန်ဥူ ကဵု ဥူကျဳမောင် မဍိုက်ဂှ် ဒ္ၚောဝ် ကေုာံ တြင်လီုအာရ။ မၞိဟ်တြုဟ်မကၠုင်တက်တအ်ဂှ် ထေင်ကေတ်မ္ဂး ဒှ်ရဲဂကောံဗော်ကျဖောတ်တုဲ ဇၟာပ်မၞိဟ်ဂှ် ကလိဂွံလှုဲ ၅၀၀ ဒကေဝ်    ရ။ ၜိုန်ရ နကဵုဗော်အေန်အေဝ်ဒဳ တေဝ်လဝ် ဂဗုတ်ကုဗၠာဲသၟိင် သွက်ဂွံဗက်ဂၠာဲရပ် မၞိဟ်တအ်ဂှ်ကီုလေဝ် ဂဗုတ်ဂှ် တုဲအာ အတိုင်ဂှ် မုဟွံမံက်ရ။၂၈
သ္ၚိခရိုင်
ပလေဝ်ဒါန်ပလေဝ်ဒါန် တမ်ကၞက်
အံင်သာန်သုကျဳဂှ် ဒးဒုင် ကၟာတ်လဝ် အပ္ဍဲသ္ၚိ နဒဒှ် သ္ၚိခရိုင် အပ္ဍဲ ကာလပွိုင် ၂၁သၞာံဂှ် ဒှ်အာ လုကဴပွိုင် ၁၅ သၞာံ။ ပ္ဍဲအေန်တာဗျူမွဲဂှ် ညးလဴထ္ၜး ပ္ဍဲအခိင် ညးမနွံဒၟံင် ပ္ဍဲသ္ၚိခရိုင်ဂှ် ညးဗှ်လိက် ဒဿနဂမၠိုင်၊ လိက်ပရေင်ဍုင်ကွာန် ကေုာံ လိက်အတ္ထုပ္ပတ္တိပူဂိုလ်ဒယှ်ဂမၠိုင် မဒှ်လိက် တၠသ္ၚိညး မပလံင်နင်ကဵုညးရ။ တုဲပၠန် ညးဍဵုအဝ်ဂေန် ကေုာံ ဒုင်ဆဵု ကုကၟုဲပလုင် မဂွံအခေါင် ဆဵုကုညးရ။
ပ္ဍဲအခိင်ဂှ် တၠအဝဵုတအ်ဟီု ကဵုညး၊ တၠအဝဵုတအ် ကဵုအခေါင်ကုညး သွက်ဂွံတိတ် နူဍုင်၊ တုဲပၠန် ဒးကဵုလဝ် ဂတိပါင် ဆလအ်လေဝ် ဟွံကလေင်ကၠုင်၊ ဆဂး ညးတးပါဲ ညးဟီု နဒဒှ် မိမွဲမ္ဂး အဲမဒးဒုင်သၠးလဝ် ကောန်အဲဂှ် ဒးဒုင်စသိုင်ဂၠိုင်အိုတ်ရ၊ ဆဂး အဲချပ်အာမ္ဂး မၞိဟ်တၞဟ်တအ် ဒးဒုင်သၠးလဝ် ဖိုလ်ဂုဏ်ဇကု ဂၠိုင်နူ အဲဏီရ။ အဲဆလအ်လေဝ် ဟွံဒုင်ကျ၊ သကအ်ရဲအဲ ညးမဒးဒုင်ဖျေဟ်လဝ်ထံင် ဒးဒုင်စသိုင်ဒဒိုက်စိုတ်ကီု သီုကဵုကာယ၊ တုဲပၠန် ကောန်ဇာတ်ညးတအ် မနွံဒၟံင်မ္ၚးဂှ်လေဝ် ဂီုကၠီုဘဝ ဟွံမဲရ။၂၉
အစာပရိုင်တအ်ဂှ် ကၟာတ်လဒဵုလဝ် သွက်ဂွံအာဆဵု ကုဒဝ်သုကျဳရ။ ပ္ဍဲသၞာံ ၁၉၉၈ ဂှ် အာပရိုင်   ဆဵုဂဗကုညးတုဲ ဒးဒုင်စၟဳစၟတ် ကုသၟိင်တၠတုဲ ဗီုရုပ်၊ ရုပ်ဒမျိုင်မတက်ဗီုညးဂှ်ကီု သီုကဵု လိက်မချူလဝ်တအ်ဂှ် ဒးဒုင်သီကေတ်ရ။ ပ္ဍဲသၞာံ ၁၉၉၄ ကၞောတ်သၞာံဂှ် ဒဝ်သုကျဳ ဂွံဆဵုကဵု ဂဥုပ်ဗိုလ်ပၞာန်တာန်ယှိုယ်၊ ဂဥုပ်ဗိုလ်ခေန်ညောအ် ပ္ဍဲ ၂၀ သေတ်တေန်ပါဂှ် ဒှ်အလန်ကိုပ်ကၠာအိုတ် ကြဴနူညးဒးဒုင်ကြိုင်လဝ် ပ္ဍဲသ္ၚိခရိုင်ဂှ်ရ။ ပ္ဍဲအခိင်မနွံ အပ္ဍဲသ္ၚိခရိုင်ဂှ် ဟိုတ်နူပရေင်ထတ်ယုက်ဍိုန်လျတုဲ ဂွံတိတ်လွဳယဲမ္ၚး ၜါပိအလန်ကီုရ။၃၀
နကဵုအလဵုအသဳဍုင်ဗၟာဂှ် ညးတအ်ဟီု ဟိုတ်မဂွံ ကြိုင်လဝ် ပ္ဍဲသ္ၚိခရိုင်ဂှ် ရန်တၟအ်ကဵု ပရေင်တန်ကြန်ဍုင်၊ ဂကောံမၞိဟ် ဟွံဂွံရုသံင်၊ နကဵု ဥပဒေ ပိုဒ် ၁၀က ကဵု ၁၀ ခ မဒှ်သၞောဝ် နူသၞာံ ၁၉၇၅ နကဵုသၞောဝ်ဂှ် ရန်ကဵု ပရေင်ၜိုဟ်လလံတန်ကြန်ဍုင်တုဲ မၞိဟ်မွဲမွဲ သီုဟွံဒးစောဲဒုဟ်ဒဏ်မွဲမွဲ၊ စဵုကဵုပွိုင် မသုန်သၞာံ ရပ်ကြိုင်ဂွံ။၃၁ပ္ဍဲအခိင်ဂှ် သၟာပရေင်ဍုင်ကွာန် နွံဒၟံင် သီုဖအိုတ် ၜိုတ် ၂၁၀၀ တၠတုဲ သၟိင်ဍုင်ဂၠးတိ ဗွဲမဂၠိုင် ကဵုဒြဟတ်ဒမြိုဟ် ကုအလဵုအသဳဗၟာ ညံင်ဂွံဗလးကဵု ဒဝ်သုကျဳ ကေုာံ သၟာပရေင်ဍုင်ကွာန်တၞဟ်တအ်ရ။  ပ္ဍဲ ၁၂ နဝ်ဝေမ်ပါ ၂၀၁၀ ဂှ် ဗော်ကျဖေတ် မဒှ်ဗော် မဒက်ပ္တန်လဝ် နကဵုကောန်ပၞာန်ရာံတအ် ကလိဂွံဇမၞးမာဲတုဲ တၠအဝဵုပၞာန် တုပ်စိုတ် သွက်ဂွံ ဗလးကဵု ဒဝ်အံင်သာန်သုကျဳ၊၃၂တုဲ အာယုက် သ္ၚိခရိုင် သုကျဳဂှ် အိုတ်အာ ပ္ဍဲကဵု ၁၃ နဝ်ဝေမ်ပါ ၂၀၁၀။
အရာမဒးဒုင်ပါ်ပါဲဂမၠိုင်
ပလေဝ်ဒါန်ပလေဝ်ဒါန် တမ်ကၞက်
ဇုက်ကၟက်ကအ် တၟအ်ၚေက် ကျောက်စိမ်း
ပလေဝ်ဒါန်ပလေဝ်ဒါန် တမ်ကၞက်
နူစ ဒဝ်သုကျဳ မတိတ်ဗၠး နူသ္ၚိခရိုင်တုဲ သၞာံ ၂၀၁၀ ဂှ်ရ ဒၞာဲလဵုအာအာ ညံင်ရဴကောန်မှိင်ဗြဴဖက်ရှေန် မထ္ၜးစ ကယျိုင်အခိုက်ဗၟာကီု ကျိုင်လဝ်ကျောဝ်ကျောဝ်တုဲ မလေပ်အာကၠုင်ရ။၃၃အရာဝွံ ဒှ်အရာတၟေင် ဒဝ်အံင်သာန်သုကျဳ မွဲလေဝ် ဟီုဂွံကီုရ။ သၟာပရေင်ဍုင်ကွာန် ညးဗြဴ ဍုင်ရးပလိုတ်တၞဟ်တအ်ဂှ် စပ်ကဵုကယျိုင်ကယျဝ်တုဲ ဟွံစွံပဓာန မလေပ်ကျိုင် ဗွဲဓမ္မတာကီုလေဝ် ဒဝ်သုကျဳဂှ် ဒှ်ဒၟံင် သၟာပရေင်ဍုင်ကွာန် ကောန်မှိင်ဗြဴဖက်ရှေန် မထ္ၜးစ ဗွိုက်လတက်ဗၟာမွဲရ။
ဂိတုမေ ၂၄၊ သၞာံ ၂၀၁၇ ဂှ် ဒဝ်အံင်သာန်သုကျဳ တိုန်စိုပ် သဘင်သဳကၠဳပရေင်ၜိုဟ်လလံ ကၟိန်ဍုင် အလန်ဒုတိယ ဒုတိယအကြိမ် ပြည်ထောင်စု ငြိမ်းချမ်းရေး ညီလာခံ မကၠောန်ဗဒှ် ပ္ဍဲကဵု ကောန်ဗေန်ရှေန်သေန်တာဂှ် ညးကွက်လဝ် ဇုက်ကၟက်ကအ် တၟအ်ၚေက်မွဲကနောတ် မစာတ်လဝ် ပေင်ဒၟံင်သြိုဟ်တုဲ ရဲသၟာဖေက်ရှေန်တအ် ဒးဂၞပ်ကယျိုင်ဂှ်တုဲ ဟီုထိုင်သးတဴအိုတ်ရ။၃၄ဆဂး သွက်မၞိဟ်မစၟဳစလဝ် ဒဝ်သုကျဳ မကၠောန်သွက် ညးဍုင်ကွာန်တအ်ဂှ် ညာတ်ဒး ဗီုဂှ်တုဲ ဟီုဂးပါ်ပါဲ ဂွစၞးညးရ။ မုဟိုတ်ရောမ္ဂး ဟိုတ်နူတၟအ်ၚေက်ဏအ်တုဲ ဒပ်ပၞာန်ဗၟာ အာပၠံင်ကေတ်ဒၟံင် နူကဵု ကောန်ဂကူကချေင်တအ်တုဲ ဒှ်ဒၟံင် ပေါဲဗတိုက် ညးဍုင်ကွာန် ဒးချိုတ်ဒၟံင် ရိုဟ်လၟိဟ်ဟွံမာန်ရ။ ဟိုတ်နူပၞာန်တုဲ ညးဍုင်ကွာန်ကချေင်တအ် ဂၠိုင်ကဵုကၠံဂှ်လေဝ် ဒးဒြေပ်ဒဴဒၟံင် ဘဲပၞာန်အိုတ်ရ။ ပ္ဍဲကဵု သဘင်သဳကၠဳပရေင်ၜိုဟ်လလံကၟိန်ဍုင်ဂှ် ဂွံကွက်ဏာ ဇုက်ကၟက်ကအ် တၟအ်ၚေက် မွဲသြိုဟ်ပေင်ထာတ်မာန်ဂှ် ညးဂမၠိုင် ပါ်ပါဲကၠုင် ပရေင်ဒတူလိုင် ဒဝ်အံင်သာန်သုကျဳ ဗွဲမဂၠိုင်ရ။၃၅
သဘင်မာဲ ၂၀၂၀
ပလေဝ်ဒါန်ပလေဝ်ဒါန် တမ်ကၞက်
သဘင်မာဲ ၂၀၂၀နဝ်ဝေမ္ဗာ ၈ ဂှ် ဒဝ်အံင်သာန်သုကျဳ ဆက်ဒုင်ရုဲ ပ္ဍဲပွိုင်ဆန္ဒမာဲ ကော့မှူး တုဲ ဂွံဇၞးမာဲပၠန်ရ။
ဗော်အေန်အေဝ်ဒဳပ္ဍဲသဘင်မာဲဂှ် ဂွံဇၞးကေတ် သွက်စၠတ်ထဝ်ညးဍုင်ကွာန်ဂှ် ၂၅၈ ဒၞာဲ၊ သွက်စၠတ်ထဝ် ကောန်ဂကူဂှ် ဂွံဇၞးကေတ် ၁၃၈ ဒၞာဲ၊ သွက်စၠတ်ထဝ်ရး ကေုာံ တွဵုရးဂမၠိုင်ဂှ် ဂွံဇၞးကေတ် ၅၀၁ ဒၞာဲ။ သီုဖအိုတ် ဂွံဇၞးကေတ် ၈၃၂ ရ။ နကဵု ဗော်အေန်အေဝ်ဒဳမွဲဓဝ် ပံက်အလဵုအသဳမာန် ခိုဟ်ခိုဟ်ရ။ ဆဂး နကဵု ဗော်ဒစဵုဒစးဂမၠိုင်ကီု သီုကဵု ဗော်ကောန်ဍုင်အရင်တအ် ညာတ်ကေတ် သဘင်မာဲဂှ် ဟွံမဲကုဗဗွဲဓဝ် တၞးမာဲအလီ နွံဒၟံင် ဗွဲမဂၠိုင်ရောင်ရ။ ဟိုတ်ဂှ်ရ နကဵု ဒပ်ပၞာန်အာတ်မိက်ကၠုင် ညံင်ဂွံပသောင်ကလးကဵုကီုလေဝ် နကဵု ဗော်အေန်အေဝ်ဒဳ ဟွံဒုင်တဲ ဟွံပသောင်ကလးကဵုရ။
ပၞာန်သီအဝဵု ၂၀၂၁
ပလေဝ်ဒါန်ပလေဝ်ဒါန် တမ်ကၞက်
လိက်ပရေင်ဗွဲတြးပၞာန်သီအဝဵု ဍုင်ဗၟာ ၂၀၂၁
နကဵု ဟိုတ်မကၠောန်လဝ် သဘင်မာဲ မဟွံမဲ ကုဗဗွဲဓဝ်ဂှ်တုဲ ပ္ဍဲတ္ၚဲ မပံက်စၠတ်တၟိ ဖေဖဝ်ဝါရဳ ၁၊ ၂၀၂၁ ဂှ် ဒပ်ပၞာန် သီကေတ်ထောအ် အဝဵုဍုင်ရ။ ဒဝ်အံင်သာန်သုကျဳ၊ သမ္မတဍုင် ဦးဝင်းမြင့် ကေုာံ မၞိဟ်အဓိက ဗော်အေန်အေဝ်ဒဳ ဗွဲမဂၠိုင် ဒးဒုင်ရပ်ရ။
ပ္ဍဲသ္ၚိ ဒဝ်အံင်သာန်သုကျဳဂှ် ဂွံဆဵုကေတ် စက်ဟီုအရေဝ်  ၁၀ မကဵု  ၁ မ မပၠုပ် နူဍုင်သအာင် မဟွံမဲကုအခေါင်တုဲ ဒးဒုင်စောဲ နကဵုအမှု မပၠုပ်ကပေါတ်စက်ဟီုအရေဝ် မဟွံမဲကုအခေါင် ကိုပ်ကၠာအိုတ်ရ။ နကဵုဒုဟ်ဏအ်ဂှ် ဒးဒုင်ဖျေဟ်ထံင် ၃ သၞာံ။၃၆နူဂှ် ဆက်စောဲအမှု မဒုင်စလာပ်ဗဇဴ နူကဵု ဦးဖြိုးမင်းသိန်း ကဵု ဦးမောင်ဝိတ်တအ်ရ။ ဗွဲကြဴ ရုပ်ဝဳဒဳယော ဦးဖြိုးမင်းသိန်း သကိုပ်ဝန်ဇၞော်တြေံ ရးလ္ဂုင် မဟီုဒုင်ဝန် ဒဒှ်ရ နကဵုညးတေအ် ထပက်လဝ် လာပ်ဗဇဴ ကုဒဝ်အံင်သာန်သုကျဳ ထဝ်ကီု သီုကဵု သြန်ဒဝ်လာကွေဟ်ရ။၃၇၃၈၃၉
သၟာပရေင်ပိုန်ဒြပ် ဦးမောင်ဝိတ် ဟီုဂှ် ညးထပက်လာပ်ဗဇဴ ကုဒဝ်သုကျဳ ဟွံသေင် သွက်ကမၠောန်ပရဟိတ ဒဝ်သုကျဳ မကၠောန်ဒၟံင်ဂှ် ညးကဵုလဝ်ရောင် ဗီုဏအ် နူကဵု သၟာသၞောဝ် ဒဝ်သုကျဳ ဟီုပ္ဍဲပရိုင်ရ။၄၀၄၁
နကဵု ဒုဟ် ပရေင်ဗတိုက်ပလီုပွမဗက်အဂတိ ပိုဒ်ဇၞော် ၅၅၊ ပရေင်ရပ်စပ် မဒးဒ္ဂေတ်ဗက် ဘဲကပ်သဘာဝ ပိုဒ်ဇၞာ် ၂၅ ဂှ် ၜါအမှု၊ ပရေင်ပၠုပ်ကပေါတ်ဍုင်သအာင် ပိုဒ်ဇၞော် ၈၊ ပရေင်ဆက်စၠောအ် ပိုဒ်ဇၞော် ၆၇၊ ဒုဟ်မဖျေဟ်သြဇာ သၟိင်တၠ ပိုဒ်ဇၞော် ၅၀၅ ခ၊ ဥပဒေကာဂလုက်ဍုင် ပိုဒ်ဇၞော် ၃ ၁ ဂ နကဵု ဒုဟ်စဏအ်၄၂သီုဖအိုတ် အမှု ၁၀ အမှုပြင်၊ ဟီုဆဝ်ဗ္ၚုဟ် ညးဍုင်ကွာန် ညံင်ဂွံရုသံင် ဒုဟ်ဗဒှ်ပရေင်ရုပ်သံင်ဍုင် ပိုဒ်ဇၞော် ၅၀၅ ခ ဂှ် ဒးဒုဟ် ထံင် ၂ သၞာံ၊ အခိင်မတွဟ်မာဲဂှ် ဟိုတ်နူမတိတ် ဒုင်ဆဵုကဵု ရဲတွဟ် ကောန်ဗော်ဇကုဂှ် ဟွံကိတ်ညဳ ကုစဳပၞောန်ကဝ်ဝိဒ် နကဵု ဥပဒေဘဲသဘာဝ ပိုဒ်ဇၞော် ၂၅ ဂှ် ဒးဒုင်ထံင် ၂ သၞာံ သီုဖအိုတ် ဒုဟ်ထံင် ၄ သၞာံ ဒးဒုင်ဖျေဟ် ပ္ဍဲဂိတုဒဳဇြေမ္ဗာ ၆ ပ္ဍဲရုင်ဗစာနေပျဳဒဝ်ရ။၄၃
ကြဴနူဂှ် သၞာံ ၂၀၂၂ ဇာန္နဝါရဳ ၁၀ ဂှ် နကဵု ဥပဒေရပ်စပ်ဘဲကပ်သဘာဝ ပိုဒ်ဇၞာ် ၂၅၊ ဥပဒေဆက်စၠောအ် ပိုဒ်ဇၞော် ၆၇၊ ဥပဒေပရေင်ပလံင်ဗစိုပ် ပိုဒ်ဇၞော် ၈ တအ်ဂှ် ထပ်ဖျေဟ်အမှု ၄ သၞာံပၠန်ရ။၄၄
သၞာံ ၂၀၂၂ ဨပြဳ ၂၇ ဂှ် နူကဵု ရုင်ဗစာတၟေင် နေပျဳဒဝ် နကဵုအမှု မဒုင်ကေတ်တဲ လာပ်ဗဇဴ ထဝ် ကေုာံ သြန်ဒဝ်လာ နူသကိုပ်ဝန်ဇၞော်တြေံ ရးလ္ဂုင် ဦးဖြိုးမင်းသိန်း နကဵုဒုဟ်အဂတိဂှ် ဒးဒုင်ဖျေဟ်ထံင် ၅ သၞာံ။၄၅
သၞာံ ၂၀၂၂ ဂျောန် ၂၂ ဂှ် ပလံင်ဏာ ဒဝ်သု ပ္ဍဲထံင်နေပျဳဒဝ် ဒၞာဲမကၠောန်လဝ် ဗွဲတၟေင် သွက်ညးရ။၄၆
သၞာံ ၂၀၂၂ အဝ်ဂေတ် ၁၅ ဂှ် စပ်ကဵု ဖံင်ဒေရှေန် ဒေါ်ခင်ကြည် စပ်ကဵု မလိင်ဒၞာဲရုင်ဖံင်ဒေရှေန်ဂှ်ကီု၊ စပ်ကဵု မလိင်ကဵုတိ ပရေင်ကမၠောန် လရောင်တော ဂှ်ကီု၊ မလိင်ကဵုတိ သွက်ဂွံတဵုလွဳ ကေုာံ ပရေင်ကမၠောန်  ဂှ်ကီု ဟိုတ်နူ မနွံကဵု ပရေင်အဂတိတုဲ နကဵုဒုဟ်ဏအ်ဂှ် ပံင်သီုဖအိုတ် နကဵု ရုင်ဗစာနေပျဳဒဝ် ဖျေဟ်ထံင် ၆ သၞာံ။၄၇
သၞာံ ၂၀၂၂ အံက်တဝ်ဗာ ၂ ဂှ် ရုင်ဗစာနေပျဳဒဝ် နကဵု ဒုဟ်မစကာအဝဵုသြဇာဇကု ပ္ဍဲကမ္မရှေန်မာဲဂှ် ဖျေဟ်ဒုဟ် ကုဒဝ်သုကျဳ ကမၠောန် ကေုာံ ထံင် ၃ သၞာံ။၄၈၄၉၅၀၅၁
သၞာံ ၂၀၂၂ သေတ္တေမ္ဗာ ၂၉ ဂှ် ရုင်ဗစာနေပျဳဒဝ် နကဵု ဒုဟ်ဗမံက်ပ္တိတ် တင်ကာပၞုက်ဍုင် ထံင် ၃ သၞာံ။၅၂၅၃
သၞာံ ၂၀၂၂ အံက်တဝ်ဗါ ၁၂ ဂှ် ရုင်ဗစာနေပျဳဒဝ် နကဵု ဒုဟ်မဗက်အဂတိ မဆေင်စပ်ကဵု သၟာပိုန်ဒြပ် မောင်စိတ်တုဲ ဖျေဟ် ဒုဟ်ထံင် ၃ သၞာံပၠန်။၅၄၅၅
သၞာံ ၂၀၂၂ ဒဳဇြေမ္ဗာ ၃၀ ဂှ် ရုင်ဗစာနေပျဳဒဝ် နကဵုဒုဟ် မလိင်လဝ် က္ၜင်ကျာ နူအဳတလဳ ဟွံညဳကု အတိုင်သၞောဝ်တ် အမှု ၅ အမှုဂှ် ဖျေဟ်ထံင် ၇ သၞာံ။၅၆
သီုဖအိုတ် ဒဝ်အံင်သာန်သုကျဳ ဒးဒုင်စောဲလဝ်အမှု ၁၉ အမှု၊ နကဵုအမှုတအ်ဂှ် ဒးဒုင်ဖျေဟ်ထံင် သီုဖအိုတ် ၃၃ သၞာံ။၅၇
ပ္ဍဲသၞာံ ၂၀၂၃ ဂိတုဂျူလာင် ၉ ဂှ် ဝန်ဇၞော်ကာဍုင်သအာင် သေံ ဍန် ဖြမုဒွိနာဲ   ဂွံအခေါင်ဆဵု ကုဒဝ်အံင်သာန်သုကျဳ ပ္ဍဲကဵု သ္ၚိထံင် နေပျဳဒဝ်တုဲ နကဵု ဒဝ်အံင်သာန်သုကျဳဟီု ညးဟွံစၟတ်သမ္တီ၊ ဟွံထံက်ဂလာန် လတူဒပ်ဒစဵုဒၞာညးဍုင်ကွာန် မကော်ဂး ပဳဒဳအေပ်တအ်ကီု သီုကဵု အလဵုအသဳပံင်ကောံကောန်ဂကူဂမၠိုင် အေန်ယူဂျဳ၊ ဟိုတ်နူကဵု မကၠောန်ဒၟံင် ကမၠောန်ပကီုပရာပ် ဂစိုတ်ဒၟံင် ညးဍုင်ကွာန်ဓမ္မတာရ။ ကြဴနူ မဒးဒုင်ရပ်လဝ်တုဲ အလန်ဏအ် နကဵု ဒဝ်အံင်သာန်သုကျဳ ဂွံဆဵုဂဗ ကုကလုတ်ဍုင်မ္ၚး အလန်ကိုပ်ကၠာအိုတ်ရ။၅၈ဝန်ဇၞော်ကာဍုင်သအာင်ဂှ် အာဆဵုလဝ် မေန်အံင်လှာင် ကေုာံ ဒဝ်အံင်သာန်သုကျဳ ကိုပ်ကၠာ ညးဟွံဂွံ အာတိုန် ကောံဓရီု ဝန်ဇၞော်ကာဍုင်သအာင် ဂကောံအာသဳယာန် ၁၀ ဍုင်      မကၠောန်ဗဒှ် ပ္ဍဲဍုင်ဇကာတာရ။ အခိင်ကာလ အစာပရိုင်တအ် သၟာန် ဝန်ဇၞော်ကာဍုင်သအာင် ဍောန်ဂှ် ညးဟီု ပရေင်ထတ်ယုက် ဒဝ်အံင်သာန်သုကျဳ လပါ်ကာယကီု သီုကဵု လပါ်စိုတ်ဂှ် ခိုဟ်ဒၟံင်ရ။ နကဵု ဒဝ်အံင်သာန်သုကျဳ ညးစိုတ်ထတ် ညံင်ဂွံဂၠာဲသွဟ် ပရေင်ဍုင်ကွာန် နကဵု ပရေင်ဆဵုဂဗ တက်ကျာရေင်သကအ်ရ။၅၉
သၞာံ ၂၀၂၃ ဂိတုအဝ်ဂေတ် ၁ မဒှ် တ္ၚဲဒုတိယဒဂိုန်ပေင် မဒှ်တ္ၚဲစၟတ်သမ္တီ မသြိုင်ခၞံမာရဝိဇယ ဗုဒ္ဓပဋိမာရုပ်အာစိုပ်ဒတုဲဂှ် ဒုဟ်ဒဏ် ဒဝ်အံင်သာန်သုကျဳ မကလိလောန်လဝ် နူသၞောဝ်ဥပဒေ သီုဖအိုတ် ၁၉ ပိုဒ် နကဵုဒဏ်ထံင် ၃၃ သၞာံဂှ် ဒုဟ်မကလိလောန် ၅ ပိုဒ် ဒုဟ်ရာဇာဝတ် စၟတ် ၃၅၂၀၂၁၊ ၃၇၂၀၁၂၊ ၇၁၂၀၁၂၊ ၃၈၂၀၂၁၊ ၃၈၂၀၂၁ နကဵုဒဏ်ထံင် ၆ သၞာံ ဂှ် ဂွံအခေါင်သၠးကဵုဒုဟ်ရ။ ပ္ဍဲကဵု ပိုဒ် ၅ ပိုဒ်ဂှ် ဒးဒုင်ဖျေဟ်လဝ် ဒုဟ် နကဵု ဥပဒေပိုဒ်ဇၞော် ၅၀၅ မဒှ်ဒုဟ် ဖျေဟ်သြဇာ သၟိင်တၠဍုင်၊ ဒုဟ်ဟွံဒ္ဂေတ်ဗက် အတိုင်သၞောဝ်ဘဲအန္တရာယ်သဘာဝကဝ်ဝိဒ်၁၉၊ ဒုဟ်ပၠုပ်ကပေါတ်ဆက်စၠောအ်   တအ်ရ။၆၀
နိဿဲ
ပလေဝ်ဒါန်ပလေဝ်ဒါန် တမ်ကၞက်
၊၊   ။။
၊၊   ။
။။
။
၊   ။
၊။တင်နိဿဲဏအ် စၟဳစၟတ်တုဲ။။
၊။တင်နိဿဲဏအ် စၟဳစၟတ်တုဲ။။
။။
။
။။
။။
။။
။။
။။
။။
။။
။။
၊၊။တင်နိဿဲဏအ် စၟဳစၟတ်တုဲ။
။။
။
၊ ။၊၊။တင်နိဿဲဏအ် စၟဳစၟတ်တုဲ။
၊၊။တင်နိဿဲဏအ် စၟဳစၟတ်တုဲ။
။၊၊။တင်နိဿဲဏအ် စၟဳစၟတ်တုဲ။
သာ ကျော်ဖြိုးဒေါ်အောင်ဆန်းစုကြည်၏ ကျောက်စိမ်းလည်စွဲ လူပြောများနေရိုးရာဆန်ပြီး အရောင်အသွေးစုံလှသည့် မြန်မာဝတ်စုံများကို ရွေးချယ်တတ်ခြင်း အတွက် ကျော်ကြားလှသော ဒေါ်အောင်ဆန်းစုကြည်သည် ၂၀၁၀ ခုနှစ် နေအိမ်အကျယ်ချုပ်မှ လွတ်မြောက်ချိန်မှ စတင်၍ ဖက်ရှင် ပြယုဂ်သဖွယ် ဖြစ်နေခဲ့သည်။
သာ ကျော်ဖြိုးဒေါ်အောင်ဆန်းစုကြည်၏ ကျောက်စိမ်းလည်စွဲ လူပြောများနေပုံမှန်အားဖြင့် လူတွေက ပန်းသခွားရောင်ဆို ခရမ်းဆွဲ ကျောက်တွေနဲ့ တွဲပြီး ဝတ်တာများတယ်။ သူက ကျောက်စိမ်းနဲ့ တွဲပြီး ဝတ်လိုက်တော့ အမြင်ဆန်းပြီး အသစ်အဆန်း ဖြစ်သွားတာပေါ့ ဟု မန္တလေးမှ ဖက်ရှင်ဒီဇိုင်းပညာရှင် ကိုမျိုးမင်းစိုးက ပြောသည်။ ထိုသို့ ဝတ်ဆင်ခြင်းကြောင့် ကျောက်စိမ်း လက်ဝတ်ရတနာများ ပြန်လည် ဆန်းသစ်လာနိုင်သည် ဟုလည်း သူက ပြောသည်။ မနေ့ညက သူ့ရဲ့ ပုံစံကို ကြည့်လိုက်ရင်အားလုံးက လည်ဆွဲကိုပဲ အာရုံရောက်သွားမှာ။ အဲဒီလိုလည်ဆွဲအကြီး ဝတ်တာက ၄၀ ၅၀ တန်း အမျိုးသမီးတွေကြားမှာ အခု ရေပန်းစားနေတာ ဟု ဆိုသည်။
သာ ကျော်ဖြိုးဒေါ်အောင်ဆန်းစုကြည်၏ ကျောက်စိမ်းလည်စွဲ လူပြောများနေဒေါ်အောင်ဆန်းစုကြည် ကျောက်စိမ်းလက်ဝတ်ရတနာ ဝတ်ဆင်ခြင်းသည် ရှက်ဖွယ်ဖြစ်သည် ဟု  ပေါ်တွင် ဝေဖန်ကြသည်။ ကျောက်စိမ်းသည် မြန်မာစစ်တပ်နှင့် ဒေသခံလူမျိုးစု လက်နက်ကိုင်အဖွဲ့ဖြစ်သော ကချင်လွတ်မြောက်ရေး တပ်မတော်တို့ အကြား တိုက်ပွဲများကြောင့် လူထောင်ပေါင်း များစွာ စစ်ဘေးရှောင် စခန်းများတွင် နေထိုင်နေုကြသော ကချင်ပြည်နယ်မှ အများဆုံးထွက်သည်။ ထိုပြည်နယ်သည် ဒေါ်လာ ဘီလီယံ ဆယ်ပေါင်းများစွာတန် ကျောက်စိမ်းများကို နှစ်စဉ် တရားမဝင် ခိုးထုတ်နေသည့် ယခင်စစ်ဘက် အရာရှိဟောင်းများ၊ ဘိန်းဘုရင်များနှင့် ခရိုနီ ကုမ္ပဏီများလုပ်ကိုင်နေသည့် ကျောက်စိမ်းတွင်း အများအပြားရှိရာ ပြည်နယ် ဖြစ်သော်လည်း ဒေသခံအများစုမှာ ဆင်းရဲနွမ်းပါးစွာဖြင့် နေထိုင်နေကြရသည်။
ဖေ့စ်ဘုတ် သုံးစွဲသူတဦးက ဒေါ်အောင်ဆန်းစုကြည် ကို စတိုင်ကျလှပသူ ဟု ဆိုထားသော်လည်း ယခုလို ကျောက်စိမ်း လည်ဆွဲကိုမူ မြင်ရတာ စိတ်မချမ်းသာဘူး ဟု ရေးသည်။
အခြားတဦးကမူ ကျောက်စိမ်းလည်ဆွဲကို ကျက်သရေရှိကြောင်း ပြောသော်လည်း ကျောက်စိမ်း ဆိုတိုင်း ရေမဆေး ကျောက် ရှာသူတွေပဲ ခေါင်းထဲပေါ်ပေါ်လာတယ် ဟု ကျောက်စိမ်းကုမ္ပဏီများက စွန့်ပစ်သော မြေဇာပုံများတွင် အသက်ရင်း၍ ကျောက်စိမ်းရှာရသူ ထောင်ပေါင်းများစွာကို ရည်ညွှန်းရေးသားသည်။
ဝေဖန်မှုများ ရှိစေကာမူ ထို ကျောက်စိမ်းလည်ဆွဲသည် မည်သည့် နေရာမှ လာသည်၊ တန်ဖိုးကြီးသော လက်ဆောင် ဖြစ်သည် သို့မဟုတ် ဈေးပေါသော ကျောက်စိမ်းများဖြင့် လုပ်ထားသော လက်ဝတ်ရတနာ ဖြစ်သည်ကို ဒေါ်အောင်ဆန်းစုကြည် သာလျှင် သိပေလိမ့်မည်။ သူ၏ ဝတ်စားဆင်ယင်မှုနှင့် ပတ်သက်၍ လက်သင့်ရာကိုသာ အဆင်ပြေအောင် ဝတ်ဆင်သည်ဟု သတင်းစာရှင်းလင်းပွဲတခုတွင် ဒေါ်အောင်ဆန်းစုကြည်က ပြောခဲ့ဖူးသည်။
ကျောက်စိမ်းလည်ဆွဲ ဝတ်ဆင်မှုသည် အခြေအနေနှင့် အချိန်အခါ ကိုက်ညီမှု မရှိဟု ဝေဖန်မှုများလည်း ရှိနေသည်။ ကချင်လွတ်မြောက်ရေး တပ်မတော် ကိုယ်စားလှယ်များကိုလည်း ဖိတ်ကြားထားသော ငြိမ်းချမ်းရေး ညီလာခံဖွင့်ပွဲ အထိမ်းအမှတ် ညစာ စားပွဲသို့ ကျောက်စိမ်းဝတ်ဆင်လာသည့် သူ၏ ဆင်ခြင်တုံတရားကို မေးခွန်းထုတ်ကြသည်။
။
ဒေါ်အောင်ဆန်းစုကြည်အပေါ်စွဲထားသည့် အဂတိမှု ခိုင်မာကြောင်း ဦးဖြိုးမင်းသိန်း တရားရုံးတွင် ထွက်ဆို၁အောက်တိုဘာ၂၀၂၁
ဒေါ်လာနှင့် ရွှေချောင်းများ ပြင်ဆင်ပေးခဲ့ဟု ဦးဖြိုးမင်းသိန်း၏ ဇနီးဒေါ်ခင်မိမိကြွယ် သက်သေထွက်ဆို၁၂ အောက်တိုဘာ  ၂၀၂၁
ရွှေနှင့်ဒေါ်လာ အဂတိလိုက်စားမှု စွပ်စွဲချက် အဓိပ္ပာယ်မဲ့ဟု ဒေါ်အောင်ဆန်းစုကြည် တုံ့ပြန်၄ အောက်တိုဘာ၂၀၂၁
ဒေါ်အောင်ဆန်းစုကြည်အား ပေးသည်မှာ အလှူငွေဟု ဦးမောင်ဝိတ် ထွက်ဆိုဧရာဝတီ၃၁ မေ ၂၀၂၂
ဒေါ်အောင်ဆန်းစုကြည်အမှု တရားလိုတွေ စတင်စစ်ဆေး၁၄ ဇွန် ၂၀၂၁
ဒေါ်အောင်ဆန်းစုကြည်ကို အကျဉ်းချခြင်း စစ်ဗိုလ်ချုပ်တို့ရဲ့ နည်းဟောင်း၈ ဒီဇင်ဘာ ၂၀၂၁
ဒေါ်အောင်ဆန်းစုကြည်အား ဆက်သွယ်ရေးဥပဒေ၊ ပို့ကုန်သွင်းကုန်ဥပဒေနှင့် သဘာဝဘေးအန္တရာယ် စီမံခန့်ခွဲမှုဥပဒေတို့ဖြင့် တရားစွဲထားသည့် အမှုသုံးမှုအတွက် ထောင်ဒဏ်လေးနှစ် ထပ်မံချမှတ်၁၀ ဇန်နဝါရီ ၂၀၂၂
ဒေါ်အောင်ဆန်းစုကြည်ကို နောက်ထပ် ထောင်ဒဏ် ၅ နှစ်ချမှတ်၂၇ ဧပြီ ၂၀၂၂
ဒေါ်အောင်ဆန်းစုကြည်ကို နေပြည်တော် အချုပ်ထောင်သို့ ပြောင်းရွှေ့ခဲ့ပြီး သီးခြား ထားရှိကြောင်း နစက ပြောရေးဆိုခွင့်ရှိသူ ပြောကြား၂၃ ဇွန် ၂၀၂၂
ဒေါ်အောင်ဆန်းစုကြည်ကို ထောင် ၆ နှစ်ထပ်ချဧရာဝတီ၁၅ဩဂုတ်၂၀၂၂
ဒေါ်အောင်ဆန်းစုကြည်အပေါ် နောက်ထပ် ထောင်ဒဏ်ချမှတ်မှု  ရှုတ်ချ၅ စက်တင်ဘာ၂၀၂၂
ဒေါ်အောင်ဆန်းစုကြည် ထောင်ထဲ အလုပ်လုပ်ရမှာလားဧရာဝတီ၈ စက်တင်ဘာ ၂၀၂၂
ဒေါ်အောင်ဆန်းစုကြည်၊ ရှောင်တာနယ်နဲ့ အစိုးရ လျှို့ဝှက်ချက်အက်၂၃ ဇွန် ၂၀၂၁
ဒေါ်အောင်ဆန်းစုကြည် ထောင်သုံးနှစ် ထပ်ချခံရ၊ စုစုပေါင်း ၂၆ နှစ်အထိ ရှိလာ၁၂ အောက်တိုဘာ ၂၀၂၂
ဒေါ်အောင်ဆန်းစုကြည်ကို စစ်ကောင်စီ ထောင် ၇  နှစ်ထပ်ချ စုစုပေါင်း ထောင်ဒဏ် ၃၃  နှစ်အထိရှိလာ၃၀ ဒီဇင်ဘာ၂၀၂၂
ဒေါ်အောင်ဆန်းစုကြည် ထောင်ခုနစ်နှစ် ထပ်ချခံရ၊ စုစုပေါင်း ၃၃ နှစ်ထိကျခံရဖို့ရှိ၃၀  ဒီဇင်ဘာ၂၀၂၂
၊၊   ။
၊၊   ။
ဒေါ်အောင်ဆန်းစုကြည်အား ပြစ်ဒဏ်မှ ၆ နှစ်လျော့၊ သမ္မတဟောင်း ဦးဝင်းမြင့် ပြစ်ဒဏ်အာ ၄ နှစ်လျော့ကြောင်း ဗိုလ်ချုပ်ဇော်မင်းထွန်း ပြော၊၊   ။နိုင်ငံတော်အတိုင်ပင်ခံဟောင်းဒေါ်အောင်ဆန်းစုကြည်အား ပြစ်ဒဏ်လျော့ပေါ့ပေးရာတွင် ၎င်းအားတရားစွဲဆိုထားသည့် ပုဒ်မများအနက်မှ ပုဒ်မ ၅၀၅ ၊ နိုင်ငံတော်အကြည်ညိုပျက်စေမှုနှင့် တရားစွဲဆိုထားမှာ သဘာဝဘေးစီမံ ၂၅ ဖြင့်တရားစွဲဆိုထားတာ ၂ မှု၊ ဆက်သွယ်ရေးဥပဒေဖြင့်တရားစွဲဆိုထားမှုပို့ကုန်သွင်းကုန်ဖြင့်တရားစွဲဆိုထားမှုများမှ ၆ နှစ်အားပြစ်ဒဏ်လျော့ပေါ့ပေးခဲ့ကြောင်း သိရသည်။
ကလေင်ကေတ်လဝ် နူအံင်သာန်သုကျဳ
ကဏ္ဍဂမၠိုင်
အတ္ထုပ္ပတ္တိ
ကဏ္ဍ မပၞုက်
မုက်လိက်ဏအ် လက္ကရဴအိုတ် ပလေဝ်ဒါန်လဝ် ပ္ဍဲ ၁၄ ဒဳဇြေမ်ဗါ ၂၀၂၃၊ ပ္ဍဲ ၀၃၂၅ ။
လိက်ဝွံ နကဵု သၟဝ်သၞောဝ်လာင်ဇြေန်ဂှ် ကလိဂွံမာန်တုဲ၊ တင်စဳပၞောန်တၞဟ်လေဝ် နွံမာန်ကီုရ။ 
ဆက်ဗှ်သၞောဝ် မရပ်စပ်ပိုယ်ညိ။
ပဝ်လသဳ မဆေၚ်ကဵု ကုအခေါၚ်အရာပူဂိုလ်
ပရူ ဝဳကဳပဳဒဳယာ
ဒဒှ်မဟွံဆက်စပ်
ကျင့်ဝတ်စည်းမျဉ်း
ညးမခၞံဗဒှ်သပ်ဝဴဂမၠိုင်
စရင်အင်
ကောက်ကဳ ဗမံက်ထ္ၜး
ထ္ၜး နကဵုမဝ်ဗိုၚ်
ဂၠာဲ
ဂၠာဲ
မလှာဲစရၚ်နကဵုမာတိကာဂမၠိုၚ်
အံင်သာန်သုကျဳ
အရေဝ်ဘာသာ ၁၃၀ ဘာသာဂမၠိုၚ်စုတ် ပရူပရာ
ထာမ်ပလိက်          ထာမ်ပလိက်         ထာမ်ပလိက်          ထာမ်ပလိက်            ထာမ်ပလိက်           ထာမ်ပလိက်            ထာမ်ပလိက်            ထာမ်ပလိက်            ထာမ်ပလိက်