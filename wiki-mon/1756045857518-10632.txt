ပြကိုဟ်ပါဠိ ပရိုတ်ဇၞော်  ဝဳကဳပဳဒဳယာ၀၁၂၃၄၅၆၇၈၉ ဇာန်နဝါရဳဖေဖဝ်ဝါရဳမာတ်ဨပြဳမေဂျောန်ဂျူလာင်အဝ်ဂေတ်သေပ်တေမ်ဗါအံက်တဝ်ဗါနဝ်ဝေမ်ဗါဒဳဇြေမ်ဗါပြကိုဟ်ပါဠိပရိုတ်ဇၞော်ပြကိုဟ်ပါဠိ ပရိုတ်ဇၞော်ကဏ္ဍအဓိကပရေၚ်ဘာသာပြကိုဟ်ပါဠိပရိုတ်ဇၞော်မာတိကာသို့ ခုန်သွားရန်မဳနူ တံသ္ဇိုၚ်မဳနူ တံသ္ဇိုၚ်
မလဆုဲထောံနကဵုသာတ်ဗါပၞုက်
ပ္ညုၚ်ထ္ၜး
မုက်လိက်တမ်
ပါၚ်မုက် ဂကောံ
မပြံင်လှာဲ လၟုဟ်
မုက်လိက် ဇဟောမ်
ရီု
မုက်လိက် တၟေင်
ဂၠာဲ
ဂၠာဲ
မံက်ပြာကတ်
ကဵုဒါန်
ခၞံကၠောန် အကံက်
လုပ်လံက်အေန်
ကိရိယာပူဂဵုဂမၠိုင်ကဵုဒါန်
ပံ့ပိုးရန်
ခၞံကၠောန် အကံက်
လုပ်လံက်အေန်
ထွက်ပြီးသား တည်းဖြတ်သူများအတွက် စာမျက်နှာများထပ်ဆက်လ္ၚတ်အာ
ဓရီုကျာ
မာတိကာ
မလဆုဲထောံနကဵုသာတ်ဗါပၞုက်
စနူကၠာ
၁ပါဠိလၟိၚ်ဒေဝတဴ ပါဠိ
၂မၚ်္ဂလသုတ် ပါဠိ
၃ရတနသုတ် ပါဠိ
၄မေတ္တာသုတ် ပါဠိ
၅ခန္ဓသုတ် ပါဠိ
၆မောရသုတ် ပါဠိ
၇၀ဋ္ဋသုတ် ပါဠိ
၈ဓဇဂ္ဂသုတ် ပါဠိ
၉အာဋာနာဋိယသုတ် ပါဠိ
၁၀အၚ်္ဂုလိမာလသုတ် ပါဠိ
၁၁ဗောဇ္ၛၚ်္ဂသုတ် ပါဠိ
မလှာဲစရၚ်နကဵုမာတိကာဂမၠိုၚ်
ပြကိုဟ်ပါဠိ ပရိုတ်ဇၞော်
စုတ် အရေဝ်ဘာသာဂမၠိုၚ်
စုတ် လေန်ဂမၠိုင်
မုက်လိက်
သဳကၠဳ
ဘာသာမန်
ဗှ်
ပလေဝ်ဒါန်
ပလေဝ်ဒါန် တမ်ကၞက်
ထ္ၜး လၟေင်အပြံင်အလှာဲ
ကိရိယာဂမၠိုၚ်ကိရိယာဂမၠိုင်
မလဆုဲထောံနကဵုသာတ်ဗါပၞုက်
တင်မကၠောန်ဂမၠိုၚ်
ဗှ်
ပလေဝ်ဒါန်
ပလေဝ်ဒါန် တမ်ကၞက်
ထ္ၜး လၟေင်အပြံင်အလှာဲ
နာနာ
မု အဆက်အစပ် ကုအရာဂှ်ရော
တြးပတိတ် အပြံင်အလှာဲ
ပတိုန်ပၠုပ် ဝှာင်
ဌာန်ဒတန်လေန် လၟိုန်
မုက်လိက် ပရိုင်တင်ဂၞင်
နိဿဲ မုက်လိက်ဏအ်
ကေတ်  ဇမၠေအ်
တံင်ဂြဲကေတ်  ကောဒ်
ပရေန်ပတိတ်
ခၞံကၠောန် လိက်ကၞပ် မွဲ
တံင်လုပ် နကု
မူမပြေန်ပ္တိတ်ဂွံ
နကဵု ပရဝ်ဂျေတ် တၞဟ်
မံက်ပြာကတ်
မလဆုဲထောံနကဵုသာတ်ဗါပၞုက်
နူ ဝဳကဳပဳဒဳယာ
ပါဠိလၟိၚ်ဒေဝတဴ ပါဠိ
ပလေဝ်ဒါန်ပလေဝ်ဒါန် တမ်ကၞက်
သမန္တာ စက္ကဝါဠေသု၊ ပါကရံ ရတနမယံ။
သုဝဏ္ဏထူပံ ကရိတွာ၊ သဗ္ဗဓာတုပိ ဌာပနံ။
ဨကဝါရံ မေတ္တံ ကတွာ၊ ကာလံ နဂ္ဃန္တိ သောဠသိံ။
သမန္တာ စက္ကဝါဠေသု၊ အတြာဂစ္ဆန္တု ဒေဝတာ။
သဒ္ဓမ္မံ မုနိရာဇဿ၊ သုဏန္တု သဂ္ဂမောက္ခဒံ။
၁။ သမန္တာ စက္ကဝါဠေသု၊ အတြာဂစ္ဆန္တု ဒေဝတာ။
သဒ္ဓမ္မံ မုနိရာဇဿ၊ သုဏန္တု သဂ္ဂမောက္ခဒံ။
၂။ ဓမ္မဿဝနကာလော အယံ ဘဒ္ဒန္တာ။
၃။ နမော တဿ ဘဂဝတော အရဟတော သမ္မာသမ္ဗုဒ္ဓဿ။
၄။ ယေ သန္တာ သန္တစိတ္တာ တိသရဏသရဏာ၊ ဨတ္ထ လောကန္တရေ ဝါ။ဘုမ္မာ ဘုမ္မာ စ ဒေဝါ၊ ဂုဏ ဂဏ ဂဟဏ ဗျာဝဋာ သဗ္ဗကာလံ။ဨတေ အာယန္တု ဒေဝါ၊ ၀ရကနကမယေ၊ မေရုရာဇေ ၀သန္တော။သန္တော သန္တောသဟေတုံ၊ မုနိဝရဝစနံ သောတုမဂ္ဂံ သမဂ္ဂံ သမဂ္ဂါ။
၅။ သဗ္ဗေသု စက္ကဝါဠသု၊ ယက္ခာ ဒေဝါ စ ဗြဟ္မနော။ယံ အမှေဟိ ကတံ ပုညံ၊ သဗ္ဗသမ္ပတ္တိသာဓကံ။
၆။ သဗ္ဗေ တံ အနုမောဒိတွာ၊ သမဂ္ဂါ သာသနေရတာ။ပမာဒရဟိတာ ဟောန္တု၊ အာရက္ခာသု ဝိသေသတော။
၇။ သာသနဿ စ လောကဿ၊ ဝုဍ္ဎိ ဘဝတုသဗ္ဗဒါ။သာသနမ္ပိ စ လောကဉ္စ၊ ဒေဝါ ရက္ခန္တု သဗ္ဗဒါ။
၈။ သဒ္ဓိံ ဟောန္တု သုခဳ သဗ္ဗေ၊ ပရိဝါရေဟိအတ္တနော။အနဳဃာ သုမနာ ဟောန္တု၊ သဟ သဗ္ဗေဟိ ဉာတိဘိ။
၉။ ရာဇတော ဝါ စောရတော ဝါ၊မနုဿတောဝါ အမနုဿတော ဝါ၊အဂ္ဂိတော ဝါ ဥဒကတော ဝါ၊ပိသာစတော ဝါ ခါဏုကတော ဝါ၊ကဏ္ဋကတော ဝါ နက္ခတ္တတော ဝါ၊ဇနပဒရောဂတာ ဝါ အသဒ္ဓမ္မတော ဝါ၊အသန္ဒိဋ္ဌိတော ဝါ အသပ္ပုရိသတော ဝါ၊စဏ္ဍ ဟတ္ထိ အဿ မိဂ ဂေါဏ ကုက္ကုရ အဟိ ဝိစ္ဆိက မဏိသပ္ပ ဒဳပိ အစ္ဆ တရစ္ဆ သူကရ မဟိံသ ယက္ခ ရက္ခသာဒဳဟိ၊နာနာဘယတော ဝါ နာနာရောဂတော ဝါနာနာဥပ္ပဒ္ဒဝတော ဝါ အာရက္ခံ ဂဏှန္တု။
မၚ်္ဂလသုတ် ပါဠိ
ပလေဝ်ဒါန်ပလေဝ်ဒါန် တမ်ကၞက်
၁။ ယံ မင်္ဂလံ ဒွါဒသဟိ၊ စိန္တယိံသု သဒေဝကာ၊သောတ္ထာနံ နာဓိဂစ္ဆန္တိ၊ အဋ္ဌတ္တိံသဉ္စ မင်္ဂလံ။
၂။ ဒေသိတံ ဒေဝဒေဝေန၊ သဗ္ဗပါပဝိနာသနံ။သဗ္ဗလောကဟိတတ္ထာယ၊ မင်္ဂလံ တံ ဘဏာမ ဟေ။
၃။ ဨဝံ မေ သုတံ၊ဨကံ သမယံ ဘဂဝါ သာဝတ္ထိယံ ဝိဟရတိ ဇေတဝနေ အနာထပိဏ္ဍိကဿ အာရာမေ။အထ ခေါ အညတရာ ဒေဝတာ အဘိက္ကန္တာယ ရတ္တိယာ အဘိက္ကန္တဝဏ္ဏာ ကေဝလကပ္ပံ ဇေတဝနံ ဩဘာသေတွာ ယေန ဘဂဝါ တေနုပသင်္ကမိ၊ဥပသင်္ကမိတွာ ဘဂဝန္တံ အဘိဝါဒေတွာ ဨကမန္တံ အဋ္ဌာသိ။ဨကမန္တံ ဌိတာ ခေါ သာ ဒေဝတာ ဘဂဝန္တံ ဂါထာယ အဇ္ၛဘာသိ။
၄။ ဗဟူ ဒေဝါ မနုဿာ စ၊ မင်္ဂလာနိ အစိန္တယုံ။အာကင်္ခမာနာ သောတ္ထာနံ၊ ဗြူဟိ မင်္ဂလမုတ္တမံ။
၅။ အသေဝနာ စ ဗာလာနံ၊ ပဏ္ဍိတာနဉ္စ သေဝနာ။ပူဇာ စ ပူဇနေယျာနံ၊ ဨတံ မင်္ဂလမုတ္တမံ။
၆။ ပတိရူပဒေသဝါသော စ၊ ပုဗ္ဗေ စ ကတပုညတာ။အတ္တသမ္မာပဏိဓိ စ၊ ဨတံ မင်္ဂလမုတ္တမံ။
၇။ ဗာဟုသစ္စဉ္စ သိပ္ပဉ္စ၊ ဝိနယော စ သုသိက္ခိတော။သုဘာသိတာ စ ယာ ဝါစာ၊ ဨတံ မင်္ဂလမုတ္တမံ။
၈။ မာတာပိတု ဥပဋ္ဌာနံ၊ ပုတ္တဒါရဿ သင်္ဂဟော။အနာကုလာ စ ကမ္မန္တာ၊ ဨတံ မင်္ဂလမုတ္တမံ။
၉။ ဒါနဉ္စ ဓမ္မစရိယာ စ၊ ဉာတကာနဉ္စ သင်္ဂဟော။အနဝဇ္ဇာနိ ကမ္မာနိ၊ ဨတံ မင်္ဂလမုတ္တမံ။
၁၀။ အာရတဳ ဝိရတဳ ပါပါ၊ မဇ္ဇပါနာ စ သံယမော။အပ္ပမာဒေါ စ ဓမ္မေသု၊ ဨတံ မင်္ဂလမုတ္တမံ။
၁၁။ ဂါရဝေါ စ နိဝါတော စ၊ သန္တုဋ္ဌိ စ ကတညုတာ။ကာလေန ဓမ္မဿဝနံ၊ ဨတံ မင်္ဂလမုတ္တမံ။
၁၂။ ခန္တဳ စ သောဝစဿတာ၊ သမဏာနဉ္စ ဒဿနံ။ကာလေန ဓမ္မသာကစ္ဆာ၊ ဨတံ မင်္ဂလမုတ္တမံ။
၁၃။ တပေါ စ ဗြဟ္မစရိယဉ္စ၊ အရိယသစ္စာန ဒဿနံ။နိဗ္ဗာနသစ္ဆိကိရိယာ စ၊ ဨတံ မင်္ဂလမုတ္တမံ။
၁၄။ ဖုဋ္ဌဿ လောကဓမ္မေဟိ၊ စိတ္တံ ယဿ န ကမ္ပတိ။အသောကံ ဝိရဇံ ခေမံ၊ ဨတံ မင်္ဂလမုတ္တမံ။
၁၅။ ဨတာဒိသာနိ ကတွာန၊ သဗ္ဗတ္ထ မပရာဇိတာ။သဗ္ဗတ္ထ သောတ္ထိံ ဂစ္ဆန္တိ၊ တံ တေသံ မင်္ဂလမုတ္တမံ။
မင်္ဂလသုတ္တံ နိဋ္ဌိတံ။ရတနသုတ် ပါဠိ
ပလေဝ်ဒါန်ပလေဝ်ဒါန် တမ်ကၞက်
၁။ ပဏိဓာနတော ပဋ္ဌာယ၊
တထာဂတဿ ဒသ ပါရမိယော၊
ဒသ ဥပပါရမိယော၊
ဒသ ပရမတ္တပါရမိယောတိ၊
သမတိံသ ပါရမိယော၊
ပဉ္စ မဟာပရိစ္စာဂေ၊
လောကတ္ထစရိယံ ဉာတတ္ထစရိယံ၊
ဗုဒ္ဓတ္ထစရိယန္တိ တိဿော စရိယာယော၊
ပစ္ဆိမဘဝေ ဂဗ္ဘဝေါက္ကန္တိံ၊
ဇာတိံ အဘိနိက္ခမနံ၊
ပဓာနစရိယံ ဗောဓိပလ္လင်္ကေ မာရဝိဇယံ၊
သဗ္ဗညုတညာဏပ္ပဋိဝေဓံ၊
ဓမ္မစက္ကပ္ပဝတ္တနံ၊
နဝ လောကုတ္တရဓမ္မေတိ၊
သဗ္ဗေပိမေ ဗုဒ္ဓဂုဏေ၊
အာဝဇ္ဇေတွာ
ဝေသာလိယာ တဳသု ပါကာရန္တရေသု၊
တိယာမရတ္တိံ ပရိတ္တံ ကရောန္တော၊
အာယသ္မာ အာနန္ဒတ္ထရော ဝိယ၊
ကာရုညစိတ္တံ ဥပဋ္ဌပေတွာ။
၂။ ကောဋဳသတသဟဿေသု၊
စက္ကဝါဠေသု ဒေဝတာ။ယဿာဏံ ပဋိဂ္ဂဏှန္တိ၊
ယဉ္စ ဝေသာလိယာ ပုရေ။
၃။ ရောဂါမနုဿဒုဗ္ဘိက္ခသမ္ဘူတံ တိဝိဓံ ဘယံ။ခိပ္ပမန္တရဓာပေသိ၊
ပရိတ္တံ တံ ဘဏာမ ဟေ။
၄။ ယာနဳဓ ဘူတာနိ သမာဂတာနိ၊ဘုမ္မာနိ ဝါ ယာနိ ဝ အန္တလိက္ခေ။သဗ္ဗေဝ ဘူတာ သုမနာ ဘဝန္တု၊အထောပိ သက္ကစ္စ သုဏန္တု ဘာသိတံ။
၅။ တသ္မာ ဟိ ဘူတာ နိသာမေတ သဗ္ဗေ၊မေတ္တံ ကရောထ မာနုသိယာ ပဇာယ၊ဒိဝါ စ ရတ္တော စ ဟရန္တိ ယေ ဗလိံ၊တသ္မာ ဟိ နေ ရက္ခထ အပ္ပမတ္တာ။
၆။ ယံကိဉ္စိ ဝိတ္တံ ဣဓ ဝါ ဟုရံ ဝါ၊သဂ္ဂေသု ဝါ ယံ ရတနံ ပဏဳတံ။န နော သမံ အတ္ထိ တထာဂတေန၊ဣဒမ္ပိ ဗုဒ္ဓေ ရတနံ ပဏဳတံ၊ဨတေန သစ္စေန သုဝတ္ထိ ဟောတု။
၇။ ခယံ ဝိရာဂံ အမတံ ပဏဳတံ၊ယဒဇ္ၛဂါ သကျမုနဳ သမာဟိတော။န တေန ဓမ္မေန သမတ္ထိ ကိဉ္စိ၊ဣဒမ္ပိ ဓမ္မေ ရတနံ ပဏိတံ။ဨတေန သစ္စေန သုဝတ္ထိ ဟောတု။
၈။ ယံ ဗုဒ္ဓသေဋ္ဌော ပရိဝဏ္ဏယဳ သုစိံ၊သမာဓိမာနန္တရိကညမာဟု၊သမာဓိနာ တေန သမော န ဝဇ္ဇတိ၊ဣဒမ္ပိ ဓမ္မေ ရတနံ ပဏဳတံ၊ဨတေန သစ္စေန သုဝတ္ထိ ဟောတု။
၉။ ယေ ပုဂ္ဂလာ အဋ္ဌ သတံ ပသတ္ထာ၊စတ္တာရိ ဨတာနိ ယုဂါနိ ဟောန္တိ။တေ ဒက္ခိဏေယျာ သုဂတဿ သာဝကာ၊ဨတေသု ဒိန္နာနိ မဟပ္ဖလာနိ။ဣဒမ္ပိ သံဃေ ရတနံ ပဏဳတံ။ဨတေန သစ္စေန သုဝတ္ထိ ဟောတု။
၁၀။ ယေ သုပ္ပယုတ္တာ မနသာ ဒဠှေန၊နိက္ကာမိနော ဂေါတမသာသနမှိ။တေ ပတ္တိပတ္တာ အမတံ ဝိဂယှ၊လဒ္ဓါ မုဓာ နိဗ္ဗုတိံ ဘုဉ္ဇမာနာ။ဣဒမ္ပိ သံဃေ ရတနံ ပဏီတံ။ဨတေန သစ္စေန သုဝတ္ထိ ဟောတု။
၁၁။ ယထိန္ဒခဳလော ပထဝိဿိတော သိယာ၊စတုဗ္ဘိ ဝါတေဟိ အသမ္ပကမ္ပိယော။တထူပမံ သပ္ပုရိသံ ဝဒါမိ၊ယော အရိယသစ္စာနိ အဝေစ္စ ပဿတိ။ဣဒမ္ပိ သံဃေ ရတနံ ပဏဳတံ၊ဨတေန သစ္စေန သုဝတ္ထိ ဟောတု။
၁၂။ ယေ အရိယသစ္စာနိ ဝိဘာဝယန္တိ၊ဂမ္ဘဳရပညေန သုဒေသိတာနိ။ကိဉ္စာပိ တေ ဟောန္တိ ဘုသံ ပမတ္တာ၊န တေ ဘဝံ အဋ္ဌမမာဒိယန္တိ။ဣဒမ္ပိ သံဃေ ရတနံ ပဏဳတံ၊ဨတေန သစ္စေန သုဝတ္ထိ ဟောတု။
၁၃။ သဟာဝဿ ဒဿနသမ္ပဒါယ၊တယဿု ဓမ္မာ ဇဟိတာ ဘဝန္တိ။သက္ကာယဒိဋ္ဌိ ဝိစိကိစ္ဆိတဉ္စ၊သဳလဗ္ဗတံ ဝါပိ ယဒတ္ထိ ကိဉ္စိ။
၁၄။ စတူဟပါယေဟိ စ ဝိပ္ပမုတ္တော၊ဆစ္စာဘိဌာနာနိ အဘဗ္ဗ ကာတုံ။ဣဒမ္ပိ သံဃေ ရတနံ ပဏဳတံ၊ဨတေန သစ္စေန သုဝတ္ထိ ဟောတု။
၁၅။ ကိဉ္စာပိ သော ကမ္မ ကရောတိ ပါပကံ၊ကာယေန ဝါစာ ဥဒ စေတသာ ဝါ။အဘဗ္ဗ သော တဿ ပဋိစ္ဆဒါယ၊အဘဗ္ဗတာ ဒိဋ္ဌပဒဿ ဝုတ္တာ။ဣဒမ္ပိ သံဃေ ရတနံ ပဏဳတံ၊ဨတေန သစ္စေန သုဝတ္ထိ ဟောတု။
၁၆။ ဝနပ္ပဂုမ္ဗေ ယထ ဖုဿိတဂ္ဂေ၊ဂိမှာန မာသေ ပဌမသ္မိံ ဂိမှေ။တထူပမံ ဓမ္မဝရံ အဒေသယိ၊နိဗ္ဗာနဂါမိံ ပရမံ ဟိတာယ။ဣဒမ္ပိ ဗုဒ္ဓေ ရတနံ ပဏဳတံ။ဨတေန သစ္စေန သုဝတ္ထိ ဟောတု။
၁၇။ ဝရော ဝရညူ ဝရဒေါ ဝရာဟရော။အနုတ္တရော ဓမ္မဝရံ အဒေသယိ။ဣဒမ္ပိ ဗုဒ္ဓေ ရတနံ ပဏဳတံ၊ဨတေန သစ္စေန သုဝတ္ထိ ဟောတု။
၁၈။ ခဳဏံ ပုရာဏံ နဝ နတ္ထိ သမ္ဘဝံ၊ဝိရတ္တစိတ္တာယတိကေ ဘဝသ္မိံ။တေ ခဳဏဗဳဇာ အဝိရုဠှိဆန္ဒာ၊နိဗ္ဗန္တိ ဓဳရာ ယထာယံ ပဒဳပေါ။ဣဒမ္ပိ သံဃေ ရတနံ ပဏဳတံ၊ဨတေန သစ္စေန သုဝတ္ထိ ဟောတု။
၁၉။ ယာနဳဓ ဘူတာနိ သမာဂထာနိ၊ဘုမ္မာနိ ဝါ ယာနိ ဝ အန္တလိက္ခေ။တထာဂတံ ဒေဝမနုဿပူဇိတံ။ဗုဒ္ဓံ နမဿာမ သုဝတ္ထိ ဟောတု။
၂၀။ ယာနဳဓ ဘူတာနိ သမာဂတာနိဘုမ္မာနိ ဝါ ယာနိ ဝ အန္တလိက္ခေ၊တထာဂတံ ဒေဝမနုဿ ပူဇိတံ။ဓမ္မံ နမဿာမ သုဝတ္ထိ ဟောတု။
၂၁။ ယာနဳဓ ဘူတာနိ သမာဂတာနိ၊ဘုမ္မာနိ ဝါ ယာနိ ဝ အန္တလိက္ခေ၊တထာဂတံ ဒေဝမနုဿ ပူဇိတံ၊သံဃံ နမဿာမ သုဝတ္ထိ ဟောတု။
ရတနသုတ္တံ နိဋ္ဌိတံ။မေတ္တာသုတ် ပါဠိ
ပလေဝ်ဒါန်ပလေဝ်ဒါန် တမ်ကၞက်
၁။ ယဿာနုဘာဝတော ယက္ခာ၊ နေဝ ဒဿေန္တိ ဘိံသနံ။ယမှိ စေဝါနုယုဉ္ဇန္တော၊ ရတ္တိန္ဒိဝ မတန္ဒိတော။
၂။ သုခံ သုပတိ သုတ္တော စ၊ ပါပံ ကိဉ္စိ န ပဿတိ။ဨဝမာဒိဂုဏူပေတံ၊ ပရိတ္တံ တံ ဘဏာမ ဟေ။
၃။ ကရဏဳယမတ္ထကုသလေန၊ ယန္တ သန္တံ ပဒံ အဘိသမေစ္စ။သက္ကော ဥဇူ စ သုဟုဇူ စ၊ သုဝစော စဿ မုဒု အနတိမာနဳ။
၄။ သန္တုဿကော စ သုဘရော စ၊ အပ္ပကိစ္စော စ သလ္လဟုကဝုတ္တိ။သန္တိန္ဒြိယော စ နိပကော စ၊ အပ္ပဂဗ္ဘော ကုလေသွနနုဂိဒ္ဓေါ။
၅။ န စ ခုဒ္ဒမာစရေ ကိဉ္စိ၊ ယေန ဝိညူ ပရေ ဥပဝဒေယျုံ။သုခိနော ဝ ခေမိနော ဟောန္တု၊ သဗ္ဗသတ္တာ ဘဝန္တု သုခိတတ္တာ။
၆။ ယေ ကေစိ ပါဏဘူတတ္ထိ၊ တသာ ဝါ ထာဝရာ ဝနဝသေသာ။ဒီဃာ ဝါ ယေ ဝ မဟန္တာ၊ မဇ္ၛိမာ ရဿကာ အဏုကထူလာ။
၇။ ဒိဋ္ဌာ ဝါ ယေ ဝ အဒိဋ္ဌာ၊ ယေ ဝ ဒူရေ ဝသန္တိ အဝိဒူရေ။ဘူတာ ဝ သမ္ဘဝေသဳ ဝ၊ သဗ္ဗသတ္တာ ဘဝန္တု သုခိတတ္တာ။
၈။ န ပရော ပရံ နိကုဗ္ဗေထ၊ နာတိမညေထ ကတ္ထစိ န ကဉ္စိ။ဗျာရောသနာ ပဋိဃသည၊ နာညမညဿ ဒုက္ခမိစ္ဆေယျ။
၉။ မာတာ ယထာ နိယံပုတ္တမာယုသာ ဨကပုတ္တမနုရက္ခေ။ဨဝမ္ပိ သဗ္ဗဘူတေသု၊ မာနသံ ဘာဝယေ အပရိမာဏံ။
၁၀။ မေတ္တဉ္စ သဗ္ဗလောကသ္မိံ၊ မာနသံ ဘာဝယေ အပရိမာဏံ။ဥဒ္ဓံ အဓော စ တိရိယဉ္စ၊ အသမ္ဗာဓံ အဝေရမသပတ္တံ။
၁၁။ တိဋ္ဌံ စရံ နိသိန္နော ဝ၊ သယာနော ယာဝတာဿ ဝိတမိဒ္ဓေါ။ဨတံ သတိံ အဓိဋ္ဌေယျ၊ ဗြဟ္မမေတံ ဝိဟာရမိဓမာဟု။
၁၂။ ဒိဋ္ဌိဉ္စ အနုပဂ္ဂမ္မ၊ သဳလဝါ ဒဿနေန သမ္ပန္နော။ကာမေသု ဝိနယ ဂေဓံ၊ န ဟိ ဇာတုဂ္ဂဗ္ဘသေယျ ပုနရေတိ။
မေတ္တာသုတ္တံ နိဋ္ဌိတံ။
ခန္ဓသုတ် ပါဠိ
ပလေဝ်ဒါန်ပလေဝ်ဒါန် တမ်ကၞက်
၁။ သဗ္ဗာသဳဝိသဇာတဳနံ၊ဒိဗ္ဗမန္တာဂဒံ ဝိယ။ယံ နာသေတိ ဝိသံ ဃောရံ သေသဉ္စာပိ ပရိဿယံ။
၂။ အာဏာက္ခေတ္တမှိ သဗ္ဗတ္ထ၊
သဗ္ဗဒါ သဗ္ဗပါဏိနံ။
သဗ္ဗသောပိ နိဝါရေတိ၊
ပရိတ္တံ တံ ဘဏာမ ဟေ။
၃။ ဝိရူပက္ခေဟိ မေ မေတ္တံ။
မေတ္တံ ဨရာပထေဟိ မေ။
ဆဗျာပုတ္တေဟိ မေ မေတံ၊
မေတ္တံ ကဏှာဂေါတမကေဟိ စ။
၄။ အပါဒကေဟိ မေ မေတ္တံ၊
မေတ္တံ ဒွိပါဒကေဟိ မေ။
စတုပ္ပဒေဟိ မေ မေတ္တံ၊
မေတ္တံ ဗဟုပ္ပဒေဟိ မေ။
၅။ မာ မံ အပါဒကော ဟိံသိ၊
မာ မံ ဟိံသိ ဒွိပါဒကော။
မာ မံ စတုပ္ပဒေါ ဟိံသိ၊
မာ မံ ဟိံသိ ဗဟုပ္ပဒေါ။
၆။ သဗ္ဗေ သတ္တာ သဗ္ဗေ ပါဏာ၊
သဗ္ဗေ ဘူတာ စ ကောဝလာ။
သဗ္ဗေ ဘဒြာနိ ပဿန္တု၊
မာ ကဉ္စိ ပါပ မာဂမာ။
၇။ အပ္ပမာဏော ဗုဒ္ဓေါ၊
အပ္ပမာဏော ဓမ္မော။
အပ္ပမာဏော သံဃော
ပမာဏာဝန္တာနိ သရဳသပါနိ။
အဟိ ဝိစ္ဆိကာ သတပဒဳ၊
ဥဏ္ဏနာဘဳ သရဗူ မူသိကာ။
၈။ ကတာ မေ ရက္ခာ ကတံ မေ ပရိတ္တံ
ပဋိက္ကမန္တု ဘူတာနိ။
သောဟံ နမော ဘဂဝတော။
နမော သတ္တန္နံ သမ္မာသမ္ဗုဒ္ဓါနံ။
ခန္ဓသုတ္တံ နိဋ္ဌိတံ။
မောရသုတ် ပါဠိ
ပလေဝ်ဒါန်ပလေဝ်ဒါန် တမ်ကၞက်
၁။ ပူရေန္တံ ဘောဓိသမ္ဘာရေ၊ နိဗ္ဗတ္တံ မောရယောနိယံ။ ယေန သံဝိဟိတာ ရက္ခံ၊ မဟာသတ္တံ ဝနေစရာ။
၂။စိရဿံ ဝါယမန္တာပိ၊ နေဝ သက္ခိံသု ဂဏှိတုံ။ ဗြဟ္မမန္တ န္တိ အက္ခာတံ၊ ပရိတ္တံ တံ ဘဏာမ ဟေ။
၃။ ဥဒေတယံ စက္ခုမာ ဨကရာဇာ၊ ယရိဿ ဝဏ္ဏော ပထဝိပ္ပဘာသော။ တံ တံ နမဿာမိ ဟရိဿဝဏ္ဏံ ပထဝိပ္ပဘာသံ၊ တယာဇ္ဇ ဂုတ္တာ ဝိဟရေမု ဒိဝသံ၊
၄။ယေ ဗြာဟ္မဏာ ဝေဒဂူ သဗ္ဗဓမ္မေ၊ တေ မေ နမော တေ စ မံ ပါလယန္တု။ နမတ္ထု ဗုဒ္ဓါနံ နမတ္ထု ဗောဓိယာ၊ နမော ဝိမုတ္တာနံ နမော ဝိမုတ္တာယာ၊ ဣမံ သော ပရိတ္တံ ကတွာ၊ မောရော စရတိ ဨ သနာ။
၅။ အပေတယံ စက္ခုမာ ဨကရာဇာ၊ ဟရိဿဝဏ္ဏော ပထဝိပ္ပဘာသော။ တံ တံ နမဿာမိ ဟရိဿဝဏ္ဏံ ပထဝိပ္ပဘာသံ၊ တယာဇ္ဇ ဂုတ္တာ ဝိဟရေမု ရတ္တိံ။
၆။ ယေ ဗြဟ္မဏာ ဝေဒဂူ သဗ္ဗဓမ္မေ၊ တေ မေ နမော တေ စ မံ ပါလယန္တု။ နမတ္တု ဗုဒ္ဓါနံ နမတ္ထု ဘောဓိယာ။ နမော ဝိမုတ္တာနံ နမော ဝိမုတ္တိယာ။ ဣမံ သော ပရိတ္တံ ကတွာ၊ မောရော ဝါသ မကပ္ပယိ။
မောရသုတ္တံ နိဋ္ဌိတံ။
၀ဋ္ဋသုတ် ပါဠိ
ပလေဝ်ဒါန်ပလေဝ်ဒါန် တမ်ကၞက်
၁။ ပူရေန္တံ ဗောဓိသမ္ဘာရေ၊ နိဗ္ဗတ္တံ ဝဋ္ဋဇာတိယံ။
ယဿ တေဇေန ဒါဝဂ္ဂိ၊ မဟာသတ္တံ ဝိဝဇ္ဇယိ။
၂။ ထေရဿ သာရိပုတ္တဿ၊ လောကနာထေန ဘာသိတံ။
ကပ္ပဋ္ဌာယိံ မဟာတေဇံ၊ ပရိတ္တံ တံ ဘဏာမ ဟေ။
၃။ အတ္ထိ လောကေ သဳလဂုဏော၊ သစ္စံ သောစေယျ နုဒ္ဒယာ။
တေန သစ္စေန ကာဟာမိ၊ သစ္စကိရိယ မုတ္တမံ။
၄။ အာဝဇ္ဇေတွာ ဓမ္မဗလံ၊ သရိတွာ ပုဗ္ဗကေ ဇိနေ။ 
သစ္စဗလ မဝဿာယ၊ သစ္စကိရိယ မကာသဟံ။
၅။ သန္တိ ပက္ခာ အပတနာ၊ သန္တိ ပါဒါ အဝဉ္စနာ။
မာတာ ပိတာ စ နိက္ခန္တာ၊ ဇာတဝေဒ ပဋိက္ကမ။
၆။ သဟ သစ္စေ ကတေ မယှံ၊ မဟာပဇ္ဇလိတော သိခဳ။ 
ဝဇ္ဇေသိ သောဠသကရီသာနိ၊ ဥဒကံ ပတွာ ယထာ သိခဳ။
သစ္စေန မေ သမော နတ္ထိ၊ ဧသာ မေ သစ္စပါရမီ။
ဝဋ္ဋသုတ္တံ နိဋ္ဌိတံ။
ဓဇဂ္ဂသုတ် ပါဠိ
ပလေဝ်ဒါန်ပလေဝ်ဒါန် တမ်ကၞက်
၁။ ယဿာနုဿရဏေနာပိ၊ အန္တလိက္ခေပိ ပါဏိနော။ပတိဋ္ဌမဓိဂစ္ဆန္တိ၊ ဘူမိယံ ဝိယ သဗ္ဗထာ၊
၂။ သဗ္ဗုပဒ္ဒဝဇာလမှာ၊ ယက္ခစောရာဒိသမ္ဘဝါ။ဂဏနာ န စ မုတ္တာနံ၊ ပရိတ္တံ တံ ဘဏာမ ဟေ။
၃။ ဨဝံ မေ သုတံ၊ဨကံ သမယံ ဘဂဝါ သာဝတ္ထိယံ ဝိဟရတိ ဇေတဝနေ အနာထပိဏ္ဍိကဿ အာရာမေ။
၄။ တတြ ခေါ ဘဂဝါ ဘိက္ခူ အာမန္တေသိ ဘိက္ခဝေါတိ။ဘဒန္တေတိ တေ ဘိက္ခူ ဘဂဝတော ပစ္စေဿာသုံ။ဘဂဝါ ဨတဒဝေါစ  ဘူတပုဗ္ဗံ ဘိက္ခဝေ ဒေဝါသုရသင်္ဂါမော သမုပဗျူဠော အဟောသိ။အထ ခေါ ဘိက္ခဝေ သက္ကော ဒေဝါနမိန္ဒော ဒေဝေ တာဝတိံသေ အာမန္တေသိ  သစေ မာရိသာ ဒေဝါနံ သင်္ဂါမဂတာနံ ဥပ္ပဇ္ဇေယျ ဘယံ ဝါ ဆမ္ဘိတတ္တံ ဝါ လောမဟံသောဝါ၊ မမေဝ တသ္မိံ သမယေ ဓဇဂ္ဂံ ဥလ္လောကေ ယျာထ။ မ မံ ဟိ ဝေါ ဓဇဂ္ဂံ ဥလ္လောကယတံ ယံ ဘဝိဿတိ ဘယံ ဝါ ဆမ္ဘိတတ္တံ ဝါ လောမဟံသော ဝါ၊ သော ပဟဳယိဿတိ။
၅။ နော စေ မေ ဓဇဂ္ဂံ ဥလ္လောကေယျာထ၊ အထ ပဇာပတိဿ ဒေဝရာဇဿ ဓဇဂ္ဂံ ဥလ္လောကေယျာထ။ ပဇာပတိဿ ဟိ ဝေါ ဒေဝရာဇဿ ဓဇဂ္ဂံ ဥလ္လောကယတံ ယံ ဘဝိဿတိ ဘယံ ဝါ ဆမ္ဘိတတ္တံ ဝါ လောမဟံသော ဝါ၊ သော ပဟဳယိဿတိ။
၆။ နော စေ ပဇာပတိဿ ဒေဝရာဇဿ ဓဇဂ္ဂံ ဥလ္လောကေယျာထ၊ အထ ဝရုဏဿ ဒေဝရာဇဿ ဓဇဂ္ဂံ ဥလ္လောကေယျာထ။ ဝရုဏဿ ဟိ ဝေါ ဒေဝရာဇဿ ဓဇဂ္ဂံ ဥလ္လောကယတံ ယံ ဘဝိဿတိ ဘယံ ဝါ ဆမ္ဘိတတ္တံ ဝါ လောမဟံသော ဝါ၊ သော ပဟဳယိဿတိ။
၇။ နော စေ ဝရုဏဿ ဒေဝရာဇဿ ဓဇဂ္ဂံ ဥလ္လောကေယျာထ၊ အထ ဣဳသာနဿ ဒေဝရာဇဿ ဓဇဂ္ဂံ ဥလ္လောကေယျာထ။ ဣဳသာနဿ ဟိ ဝေါ ဒေဝရာဇဿ ဓဇဂ္ဂံ ဥလ္လောကယတံ ယံ ဘဝိဿတိ ဘယံ ဝါ ဆမ္ဘိတတ္တံ ဝါ လောမဟံသော ဝါ၊ သော ပဟဳယိဿတဳတိ။
၈။ တံ ခေါ ပန ဘိက္ခဝေ၊ သက္ကဿ ဝါ ဒေဝါနမိန္ဒဿ ဓဇဂ္ဂံ ဥလ္လောကယတံ၊ ပဇာပတိဿ ဝါ ဒေဝရာဇဿ ဓဇဂ္ဂံ ဥလ္လောကယတံ၊ ဝရုဏဿ ဝါ ဒေဝရာဇဿ ဓဇဂ္ဂံ ဥလ္လောကယတံ၊ ဣဳသာနဿ ဝါ ဒေဝရာဇဿ ဓဇဂ္ဂံ ဥလ္လောကယတံ၊ ယံ ဘဝိဿတိ ဘယံ ဝါ ဆမ္ဘိတတ္တံ ဝါ လောမဟံသော ဝါ၊ သော ပဟဳယေထာပိ နောပိ ပဟဳယေထ။
၉။ တံ ကိဿ ဟေတု၊သက္ကော ဟိ ဘိက္ခဝေ ဒေဝါနမိန္ဒော အ၀ဳတရာဂေါ အ၀ဳတဒေါသော အ၀ဳတမောဟော ဘဳရု ဆမ္ဘဳ ဥတြာသဳ ပလာယဳတိ။
၁၀။ အဟဉ္စ ခေါ ဘိက္ခဝေ ဨဝံ ဝဒါမိ၊ သစေ တုမှာကံ ဘိက္ခဝေ အရညဂတာနံ ဝါ ရုက္ခမူလဂတာနံ ဝါ သုညာဂါရဂတာနံ ဝါ ဥပ္ပဇ္ဇေယျ ဘယံ ဝါ ဆမ္ဘိတတ္တံ ဝါ လောမဟံသော ဝါ၊ မမေဝ တသ္မိံ သမယေ အနုဿရေယျာထ။
၁၁။ ဣတိပိ သော ဘဂဝါ အရဟံ၊ သမ္မာသမ္ဗုဒ္ဓေါ၊ ဝိဇ္ဇာစရဏသမ္ပန္နော၊ သုဂတော၊ လောကဝိဒူ၊ အနုတ္တရော ပုရိသဒမ္မသာရထိ၊ သတ္ထာ ဒေဝမနုဿာနံ၊ ဗုဒ္ဓေါ၊ ဘဂဝါတိ။
၁၂။ မမံ ဟိ ဝေါ ဘိက္ခဝေ အနုဿရတံ ယံ ဘဝိဿတိ ဘယံ ဝါ ဆမ္ဘိတတ္တံ ဝါ လောမဟံသော ဝါ၊ သော ပဟဳယိဿတိ။
၁၃။ နော စေ မံ အနုဿရေယျာထ၊ အထ ဓမ္မံ အနုဿရေယျာထ။
၁၄။ သွာက္ခာတော ဘဂဝတာ ဓမ္မော၊ သန္ဒိဋ္ဌိကော၊ အကာလိကော၊ ဨဟိပဿိကော၊ ဩပနေယျိကော၊ ပစ္စတ္တံ ဝေဒိတဗ္ဗော ဝိညူဟဳတိ။
၁၅။ ဓမ္မံ ဟိ ဝေါ ဘိက္ခဝေ အနုဿရတံ ယံ ဘဝိဿတိ ဘယံ ဝါ ဆမ္ဘိတတ္တံ ဝါ လောမဟံသော ဝါ၊ သော ပဟဳယိဿတိ။
၁၆။ နော စေ ဓမ္မံ အနုဿရေယျာထ၊ အထ သံဃံ အနုဿရေယျာထ။
၁၇။ သုပ္ပဋိပန္နော ဘဂဝါတော သာဝက သံဃော၊ ဥဇုပ္ပဋိပန္နော ဘဂဝတော သာဝက သံဃော၊ ဉာယပ္ပဋိပန္နော ဘဂဝတော သာဝသံ သံဃော၊ သာမဳစိပ္ပဋိပန္နော ဘဂဝတော သာဝက သံဃော၊ ယဒိဒံ စတ္တာရိ ပုရိသယုဂါနိ အဋ္ဌ ပုရိသပုဂ္ဂလာ၊ ဨသ ဘဂဝတော သာဝကသံဃော၊ အာဟုနေယျော ပါဟုနေယျော၊ ဒက္ခိဏေယျော အဉ္စလိကရဏဳယော၊ အနုတ္တရံ ပုညက္ခေတ္တံ လောကဿာတိ။
၁၈။ သံဃံ ဟိ ဝေါ ဘိက္ခဝေ အနုဿရတံ ယံ ဘဝိဿတိ ဘယံ ဝါ ဆမ္ဘိတတ္တံ ဝါ လောမဟံသော ဝါ၊ သော ပဟဳယိဿတိ။
၁၆။ တံ ကိဿ ဟေတု၊တထာဂတော ဟိ ဘိက္ခဝေ အရဟံ သမ္မောသမ္ဗုဒ္ဓေါ ၀ဳတရာဂေါ ၀ဳတဒေါတော ၀ဳတမောဟော အဘဳရု အဆမ္ဘဳ အနုတြာသဳ အပလာယဳတိ။
၂၀။ ဣဒမဝေါစ ဘဂဝါ။ ဣဒံ ဝတွာန သုဂတော၊ အထာပရံ ဨတဒဝေါစ သတ္ထာ။
၂၁။ အရညေ ရုက္ခမူလေ ဝါ၊ သုညာဂါရေ ဝ ဘိက္ခဝေါ။အနုဿရေထ သမ္ဗုဒ္ဓံ၊ ဘယံ တုမှာက နော သိယာ။
၂၂။ နော စေ ဗုဒ္ဓံ သရေယျာထ၊ လောကဇေဋ္ဌံ နရာသဘံ။အထ ဓမ္မံ သရေယျာထ၊ နိယျာနိကံ သုဒေသိတံ။
၂၃။ နော စေ ဓမ္မံ သရေယျာထ၊ နိယျာနိကံ သုဒေသိတံ။အထ သံဃံ သရေယျာထ၊ ပုညက္ခတ္တံ အနုတ္တရံ။
၂၄။ ဨဝံ ဗုဒ္ဓံ သရန္တာနံ၊ ဓမ္မံ သံဃဉ္စ ဘိက္ခဝေါ၊ဘယံ ဝါဆမ္ဘိတတ္တံ ဝါ၊ လောမဟံသော န ဟေဿတိ။
ဓဇဂ္ဂသုတ္တံ နိဋ္ဌိတံ။အာဋာနာဋိယသုတ် ပါဠိ
ပလေဝ်ဒါန်ပလေဝ်ဒါန် တမ်ကၞက်
၁။ အပ္ပသန္နေသိ နာထဿ၊ သာသနေ သာဓုသမ္မတေ။ အမနုဿေဟိ စဏ္ဍေဟိ၊ သဒါ ကိဗ္ဗိသ ကာရိဘိ။
၂။ ပရိသာနံ စတဿန္နံ၊ အဟိံ သာယ စ ဂုတ္တိယာ။ ယံ ဒေသေသိ မဟာ၀ဳရော၊ ပရိတ္တံ တံ ဘဏာမ ဟေ။
၃။ ဝိပဿိဿ စ နမတ္ထု၊ စက္ခုမန္တဿ သိရဳမတော။ သိခိဿပိ စ နမတ္ထု၊ သဗ္ဗဘူတာ နုကမ္ပိနော။
၄။ ဝေဿဘုဿ စ နမတ္ထု၊ နှာတကဿ တပဿိနော။ နမတ္ထု ကကုသန္ဓဿ၊ မာရသေနာ ပမဒ္ဒိနော။
၅။ ကောဏာဂမနဿ နမတ္ထု။ ဗြာဟ္မဏဿ ဝုသဳမတော။ ကဿပဿ စနမတ္ထု၊ ဝိပ္ပမုတ္တဿ သဗ္ဗဓိ။
၆။ အင်္ဂဳရသဿ နမတ္ထု၊ သကျပုတ္တဿ သိရဳမတော။ ယော ဣမံ ဓမ္မံ ဒေသေသိ၊ သဗ္ဗဒုက္ခာပနူဒနံ။
၇။ ယေ စာပိ နိဗ္ဗုတာ လောကေ၊ ယထာဘူတံ ဝိပဿိသုံ။ တေ ဇနာ အပိသုဏာ ထ၊ မဟန္တာ ၀ဳတသာရဒါ။
၈။ ဟိတံ ဒေဝနုဿာနံ၊ ယံ နမဿန္တိ ဂေါတမံ။ ဝိဇ္ဇာစရဏသမ္ပန္နံ၊ မဟန္တံ ၀ဳတသာရဒံ။
၉။ တဏှာၚ်္ကရော မဟာဝဳရော၊ မေဓၚ်္ကရော မဟာယသော၊ သရဏၚ်္ကရော လောကဟိတော၊ ဒဳပၚ်္ကရော ဇုတိန္ဓရော။
၁၀။ ကောဏ္ဍညော ဇနပါမောက္ခော၊ မၚ်္ဂလော ပရိသာသဘော။ သုမနော သုမနောဓဳရော၊ ရေဝတော ရတိဝဍ္ဎနော။
၁၁။ သောဘိတော ဂုဏသမ္ပနန္နော၊ အနောမဒဿဳ ဇနုတ္တမော၊ ပဒုမော လောကပဇ္ဇောတော၊ နာရဒေါ ဝရသာရထဳ၊
ပဒုမုတ္တရော သတ္တသာရော၊ သုမေဓော အပ္ပဋိပုဂ္ဂလော။
၁၂။ သုဇာတော သဗ္ဗလောကဂ္ဂေါ၊ ပိယဒဿဳ နရာသဘော၊ အတ္တဒဿဳ ကာရုဏိကော၊ ဓမ္မဒဿဳ တမောနုဒေါ။
၁၃။ သိဒ္ဓတ္တော အသမောလောကေ၊ တိဿောစ ဝဒတံ ဝရော။ ဖုဿော စ ဝရဒေါ ဗုဒ္ဓေါ၊ ဝိပဿဳ စ အနုပ္ပမော။
၁၄။ သဳခဳ သဗ္ဗဟိတော သတ္တာ၊ ဝေဿဘူ သုခဒါယကော။ ကကုသန္ဓော သတ္တဝါဟော၊ ကောဏာဂမနော ရဏဥ္ဇဟော။
ကဿပေါ သဳရိသမ္ပန္နော၊ ဂေါတမော သကျပုၚ်္ဂဝေါ။
၁၅။ ဨတေ စညေ စ သမ္ဗုဒ္ဓေါ၊ အနေကသတသောဋိယော။ သဗ္ဗေ ဗုဒ္ဓေါ သမသမာ၊ သဗ္ဗေ ဗုဒ္ဓေါ မဟိဒ္ဓိကာ။
၁၆။ သဗ္ဗေ ဒသဗလူပေတာ ဝေသာရဇ္ဇေဟု ပါဂတာ။ သဗ္ဗေ တေ ပဋိအာနန္တိ၊ အာသဘံ ဌာန မုတ္တမံ။
၁၇။ သဳဟနာဒံ နဒန္တေ တေ၊ ပရိသာသု ဝိသာရဒါ။ ဗြာဟ္မစက္ကံ ပဝတ္တန္တိ၊ လောကေ အပ္ပဋိဝတ္တိယံ။
၁၈။ ဥပေတာ ဗုဒ္ဓဓမ္မေဟိ၊ အဋ္ဌာရသဟိ နာယကာ။ ဗာတ္တိံသ လက္ခဏူပေတာ၊ သဳတာနုဗျဉ္ဇနာ ဓရာ။
၁၉။ ဗျာမပ္ပဘာယ သုပ္ပဘာ၊ သဗ္ဗေ တေ မုနိကုဉ္ဇရာ။ ဗုဒ္ဓေါ သဗ္ဗညုနော ဧတေ၊ သဗ္ဗေ ခဳဏာသဝါ ဇိနာ။
၂၀။ မဟာပဘာ မဟာတေဇာ၊ မဟာပညာ မဟဗ္ဗလာ။ မဟာကာရုဏိကာ ဓဳရာ၊ သဗ္ဗေသာနံ သုခါဝဟာ။
၂၁။ ဒဳပါ နာထာ ပတိဋ္ဌာ စ၊ တာဏာ လေဏာ စ ပဏိနံ။ ဂတဳ ဗန္ဓူ မဟေဿာသာ၊ သရဏာ စ ဟိတေသိနော။
၂၂။ သဒေဝကဿ လောကဿ သဗ္ဗေ ဨတေ ပရာယဏာ။ တေသာ ဟံ သိရသာ ပါဒေ၊ ဝန္ဒာမိ ပုရိသုတ္တမေ။
၂၃။ ဝစသာ မနသာ စေဝ၊ ဝန္ဒာမေ တေ တထာဂတေ။ သယနေ အာသနေ ဌာနေ၊ ဂမနေ စာပိ သဗ္ဗဒါ။
၂၄။ သဒါ သုခေန ရက္ကန္တု၊ ဗုဒ္ဓါ သန္တိကရာ တုဝံ။ တေဟိ တွံ ရက္ခိတော သန္တော။ မုတ္တော သဗ္ဗဘယေဟိ စ။
၂၅။ သဗ္ဗရောဂါ ဝိနဳမုတ္တော၊ သဗ္ဗသန္တာပ ဝဇ္ဇိတော။ သဗ္ဗဝေရ မတိက္ကန္တော၊ နိဗ္ဗုတော စ တုဝံ ဘဝ။
၂၆။ တေသံ သစ္စေန သဳလေန၊ ခန္တိမေတ္တာ ဗလေန စ။ တေပိ အမှေ နုရက္ခန္တု၊ အရောဂေန သုခေန စ။
၂၇။ ပုရတ္ထိမသ္မိံ ဒိသာဘာဂေ၊ သန္တိ ဘူတာ မဟိဒ္ဓိကာ။ တေပိ အမှေ နုရက္ခန္တု၊ အရောဂေန သုခေန စ။
၂၈။ ဒက္ခိဏသ္မိံ ဒိသာဘာဂေ၊ သန္တိ ဒေဝါ မဟိဒ္ဓိကာ။ တေပိ အမှေ နုရက္ခန္တု၊ အရောဂေန သုခေန စ။
၂၉။ ပစ္ဆိမသ္မိံ ဒိသာဘာဂေ၊ သန္တိ နာဂါ မဟိဒ္ဓိကာ။ တေပိ အမှေ နုရက္ခန္တု၊ အရောဂေန သုခေန စ။
၃၀။ ဥတ္တရသ္မိံ ဒိသာဘာဂေ၊ သန္တိ ယက္ခာ မဟိဒ္ဓိကာ။ တေပိ အမှေ နုရက္ခန္တု၊ အရောဂေန သုခေန စ။
၃၁။ ပုရတ္ထိမေန ဓတရဋ္ဌော၊ ဒက္ခိဏေန ဝိရူဠှကော။ ပစ္ဆိမေန ဝိရူပက္ခော၊ ကုဝေရော ဥတ္တရံ ဒိသံ။
၃၂။ စတ္တောရော တေ မဟာရာဇာ၊ လောကပါလာ ယသဿိနော။ တေပိ အမှေ နုရက္ခန္တု၊ အရောဂေန သုခေန စ။
၃၃။ အာကာသဋ္ဌာ စ ဘူမဋ္ဌာ၊ ဒေဝါ နာဂါ မဟိဒ္ဓိကာ။ တေပိ အမှေ နုရက္ခန္တု၊ အရောဂေန သုခေန စ။
၃၄။ ဣဒ္ဓိမန္တော စ ယေ ဒေဝါ၊ ဝသန္တာ ဣဓ သာသနေ။ တေပိ အမှေ နုရက္ခန္တု၊ အရောဂေန သုခေန စ။
၃၅။ ယံကိဥ္ဇိ ရတနံ လောကေ၊ ဝိဇ္ဇတိ ဝိဝိဓံ ပုထု။ ရတနံ ဗုဒ္ဓသမံ နတ္ထိ၊ တသ္မာ သောတ္ထဳ ဘဝန္တုတေ။
၃၆။ ယံကိဥ္ဇိ ရတနံ လောကေ၊ ဝိဇ္ဇတိ ဝိဝိဓံ ပုထု။ ရတနံ ဓမ္မသမံ နတ္ထိ၊ တသ္မာ သောတ္ထဳ ဘဝန္တုတေ။
၃၇။ ယံကိဥ္ဇိ ရတနံ လောကေ၊ ဝိဇ္ဇတိ ဝိဝိဓံ ပုထု။ ရတနံ သံဃသမံ နတ္ထိ၊ တသ္မာ သောတ္ထဳ ဘဝန္တုတေ။
၃၈။ သက္ကတွာ ဗုဒ္ဓရတနံ၊ ဩသဓံ ဥတ္တမံ ဝရံ။ ဟိတံဒေဝ မနုဿာနံ၊ ဗုဒ္ဓတေဇေန သောတ္ထိနာ၊ နဿန္တု ဥပ္ပဒ္ဒဝါ သဗ္ဗေ၊ ရောဂါ ဝူပသမေန္တုတေ။
၃၉။ သက္ကတွာ ဓမ္မရတနံ၊ ဩသဓံ ဥတ္တမံ ဝရံ။ ပရိဋ္ဌာဟ ဝူပသမံ၊ ဓမ္မံတေဇေန သောတ္ထိနာ၊ နဿန္တု ဥပ္ပဒ္ဒဝါ သဗ္ဗေ၊ ဘယာ ဝူပသမေန္တုတေ။
၄၀။ သက္ကတွာ သံဃရတနံ၊ ဩသဓံ ဥတ္တမံ ဝရံ။ အာဟုနေယျံ ပါဟုနေယျံ၊ သံဃတေဇေန သောတ္ထိနာ၊ နဿန္တု ဥပ္ပဒ္ဒဝါ သဗ္ဗေ၊ ဒုက္ခာ ဝူပသမေန္တုတေ။
၄၁။ သဗ္ဗဳတိယော ဝိဝဇ္ဇန္တု၊ သောကော ရောဂေါ ဝိနဿတု။ မာ တေ ဘဝန္တန္တရာယာ၊ သုခဳ ဒဳဃာယုကော ဘဝ။
၄၂။ အဘိဝါဒန သဳလိဿ၊ နိစ္စံ ဝုဋ္ဎာပစာယိနော။ စတ္တာ   ရော ဓမ္မာ ဝဋ္ဎန္တိ၊ အာယု ဝဏ္ဏော သုခံ ဗလံ။
အာဋာနာဋိယသုတ္တံ နိဋ္ဌိတံ။
အၚ်္ဂုလိမာလသုတ် ပါဠိ
ပလေဝ်ဒါန်ပလေဝ်ဒါန် တမ်ကၞက်
၁။ ပရိတ္တံ ယံ ဘဏန္တဿ၊ နိသိန္နဋ္ဌာနဓောဝနံ။ဥဒကမ္ပိ ဝိနာသေတိ၊ သဗ္ဗမေဝ ပရိဿယံ။
၂။ သောတ္ထိနာ ဂဗ္ဘဝုဋ္ဌာနံ၊ ယဉ္စ သာဓေတိ တင်္ခဏေ။ထေရဿင်္ဂုလိမာလဿ၊ လောကနာထေန ဘာသိတံ။ကပ္ပဋ္ဌာယိံ မဟာတေဇံ၊ ပရိတ္တံ တံ ဘဏာမ ဟေ။
၃။ ယတောဟံ ဘဂိနိ အရိယာယ ဇာတိယာ ဇာတော၊နာဘိဇာနာမိ သဉ္စိစ္စ ပါဏံ ဇဳဝိတာ ဝေါရောပေတာ။တေန သစ္စေန သောတ္ထိ တေ ဟောတု သောတ္ထိ ဂဗ္ဘဿ။
အင်္ဂုလိမာလသုတ္တံ နိဋ္ဌိတံ။ဗောဇ္ၛၚ်္ဂသုတ် ပါဠိ
ပလေဝ်ဒါန်ပလေဝ်ဒါန် တမ်ကၞက်
၁။ သံသာရေ သံသရန္တာနံ၊ သဗ္ဗဒုက္ခဝိနာသနေ။ သတ္တ ဓမ္မေ စ ဗောဇ္ဈင်္ဂေ၊ မာရ သေနာပမဒ္ဒနေ။
၂။ ဗုဇ္ဈိတွာ ယေ စိမေ သတ္တာ၊ တိဘဝါ မုတ္တ ကုတ္တမာ။ အဇာတိ မဇရာ ဗျာဓိံ၊ အမတံ နိဗ္ဘယံ ဂတာ။
၃။ ဨဝမာဒိဂုဏူပေတံ၊ အနေကဂုဏသင်္ဂဟံ။ ဩသဓဉ္ဇ ဣမံ မန္တံ၊ ဗောဇ္ဈင်္ဂဉ္စ ဘဏာမ ဟေ။
၄။ ဗောဇ္ၛင်္ဂေါ သတိသင်္ခါတော၊ ဓမ္မာနံ ဝိစယော တထာ။ ၀ဳရိယံ ပဳတိ ပဿဒ္ဓိ၊ ဗောဇ္ၛင်္ဂါ စ တထာ ပရေ။
၅။ သမာဓု ပေက္ခာ ဗောဇ္ၛင်္ဂါ၊ သတ္တေ တေ သဗ္ဗဒဿိနာ။ မုနိနာ သမ္မဒက္ခာတာ၊ ဘာဝိတာ ဗဟုလဳကတာ။
၆။ သံဝတ္တန္တိ အဘိညာယ၊ နိဗ္ဗာနယ စ ဗောဓိယာ။ ဨတေန သစ္စဝဇ္ဇေန၊ သောတ္ထိ တေ ဟောတု သဗ္ဗဒါ။
၇။ ဨကသ္မိံ သမယေ နာထော၊ မောဂ္ဂလ္လာနဉ္စ ကဿပံ။ ဂိလာနေ ဒုက္ခိတေ ဒိသွာ၊ ဗောဇ္ၛင်္ဂေ သတ္တ ဒေသယိ။
၈။ တေ စ တံ အဘိနန္ဒိတွာ၊ ရောဂါ မုစ္စိံ သု တင်္ခဏေ။ ဨတေန သစ္စဝဇ္ဇေန၊ သောတ္ထိ တေ ဟောတု သဗ္ဗဒါ။
၉။ ဨကဒါ ဓမ္မရာဇာပိ၊ ဂေလညေနာဘ ဘိ ပဳဠိတော။ စုန္ဒတ္ထေရေန တံယေဝ၊ ဘဏာပေတွာန သာဒရံ။
၁၀။ သမ္မောဒိတွာန အာဗာဓာ၊ တမှာ ဝုဋ္ဌာသိ ဌာနသော။ ဨတေန သစ္စ ဝဇ္ဇေန၊ သောတ္ထိ တေ ဟောတု သဗ္ဗဒါ။
၁၁။ ပဟဳနာ တေ စ အာဗာဓာ၊ တိဏ္ဏန္နမ္ပိ မဟေသိနံ။ မဂ္ဂဟတာ ကိလေသာဝ၊ ပတ္တာ နုပ္ပတ္တိဓမ္မတံ။ ဧတေန သစ္စဝဇ္ဇေန၊ သောတ္ထိ တေ ဟောတု သဗ္ဗဒါ။
ဗောဇ္ၛင်္ဂသုတ္တံ နိဋ္ဌိတံ။
ကလေင်ကေတ်လဝ် နူပြကိုဟ်ပါဠိပရိုတ်ဇၞော်
ကဏ္ဍဂမၠိုင်ကဏ္ဍအဓိက
ပရေၚ်ဘာသာ
မုက်လိက်ဏအ် လက္ကရဴအိုတ် ပလေဝ်ဒါန်လဝ် ပ္ဍဲ ၂၀ ဂျူလာင် ၂၀၂၅၊ ပ္ဍဲ ၁၂၄၃ ။
လိက်ဝွံ နကဵု သၟဝ်သၞောဝ်လာင်ဇြေန်ဂှ် ကလိဂွံမာန်တုဲ၊ တင်စဳပၞောန်တၞဟ်လေဝ် နွံမာန်ကီုရ။ 
ဆက်ဗှ်သၞောဝ် မရပ်စပ်ပိုယ်ညိ။
ပဝ်လသဳ မဆေၚ်ကဵု ကုအခေါၚ်အရာပူဂိုလ်
ပရူ ဝဳကဳပဳဒဳယာ
ဒဒှ်မဟွံဆက်စပ်
ကျင့်ဝတ်စည်းမျဉ်း
ညးမခၞံဗဒှ်သပ်ဝဴဂမၠိုင်
စရင်အင်
ကောက်ကဳ ဗမံက်ထ္ၜး
ထ္ၜး နကဵုမဝ်ဗိုၚ်
ဂၠာဲ
ဂၠာဲ
မလှာဲစရၚ်နကဵုမာတိကာဂမၠိုၚ်
ပြကိုဟ်ပါဠိ ပရိုတ်ဇၞော်
စုတ် အရေဝ်ဘာသာဂမၠိုၚ်စုတ် ပရူပရာ
