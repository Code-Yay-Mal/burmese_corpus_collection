ဘရှိန်  ဝီကီပီးဒီးယား၀၁၂၃၄၅၆၇၈၉ ဇန်နဝါရီဖေဖော်ဝါရီမတ်ဧပြီမေဇွန်ဇူလိုင်ဩဂုတ်စက်တင်ဘာအောက်တိုဘာနိုဝင်ဘာဒီဇင်ဘာဘရှိန်ဘရှိန်၁၉၄၆ မွေးဖွားသူများသက်ရှိထင်ရှားပုဂ္ဂိုလ်များမြန်မာ့နိုင်ငံရေးသမားများဘရှိန်မာတိကာသို့ ခုန်သွားရန်ပင်မ မီနူးပင်မ မီနူး
ဘေးဘားသို့ရွှေ့ပါဝှက်ရန်
အညွှန်း
ဗဟိုစာမျက်နှာ
မာတိကာ
လက်ရှိဖြစ်ရပ်များ
ကျပန်းစာမျက်နှာ
ဝီကီပီးဒီးယား အကြောင်း
ဆက်သွယ်ရန်
ပါဝင်ပံ့ပိုးရန်
အကူအညီ
တည်းဖြတ်ခြင်း လေ့လာရန်
ပေါင်းကူးနေရာ
လတ်တလော အပြောင်းအလဲများ
ဖိုင်တင်ရန်
အထူး စာမျက်နှာများ
ရှာဖွေရန်
ရှာဖွေရန်
ပုံပန်းသွင်ပြင်
လှူဒါန်းမှု
အကောင့် ဖန်တီးရန်
အကောင့်ဝင်ရန်
ကိုယ်ပိုင် ကိရိယာများလှူဒါန်းမှု
ပံ့ပိုးရန်
အကောင့် ဖန်တီးရန်
အကောင့်ဝင်ရန်
ထွက်ပြီးသား တည်းဖြတ်သူများအတွက် စာမျက်နှာများပိုမို လေ့လာရန်
ဆွေးနွေးရန်
မာတိကာ
ဘေးဘားသို့ရွှေ့ပါဝှက်ရန်
အစပိုင်း
၁ငယ်ဘဝ နှင့် ပညာရေး
၂နိုင်ငံရေးဖြတ်သန်းမှု
၃လွှတ်တော်တွင်းပါဝင်ဆောင်ရွက်မှုများ
၄ပုဂ္ဂိုလ်ရေးဘဝ
၅ကိုးကား
ဘရှိန်
ဘာသာစကားများ ထည့်သွင်းရန်
လင့်ခ်များပေါင်းထည့်ရန်
စာမျက်နှာ
ဆွေးနွေးချက်
မြန်မာဘာသာ
ဖတ်ရန်
ပြင်ဆင်ရန်
ရာဇဝင်ကြည့်ရန်
ကိရိယာများကိရိယာများ
ဘေးဘားသို့ရွှေ့ပါဝှက်ရန်
ဆောင်ရွက်ချက်များ
ဖတ်ရန်
ပြင်ဆင်ရန်
ရာဇဝင်ကြည့်ရန်
ယေဘုယျ
ဘယ်ကလင့်ခ်ထားလဲ
ဆက်စပ်သော အပြောင်းအလဲများ
ပုံသေလိပ်စာ
စာမျက်နှာ အချက်အလက်များ
ဤစာမျက်နှာကို ကိုးကားပြုရန်
အတိုကောက်  ရယူရန်
ပရင့်ပို့လွှတ်
စာအုပ်တစ်အုပ် ဖန်တီးရန်
အနေဖြင့် ရယူရန်
ပရင့်ထုတ်နိုင်သော ဗားရှင်း
အခြား ပရောဂျက်များတွင်
ပုံပန်းသွင်ပြင်
ဘေးဘားသို့ရွှေ့ပါဝှက်ရန်
ဝီကီပီးဒီးယား မှ
ဘရှိန်
ရခိုင်တိုင်းရင်းသားများပါတီဥက္ကဋ္ဌတာဝန်ထမ်းဆောင်ဆဲ
တာဝန် စတင်၄ ဩဂုတ် ၂၀၂၅ယခင်လူစတင်ဖွဲ့စည်းပြည်သူ့လွှတ်တော်ကိုယ်စားလှယ်တာဝန်သက်တမ်း၃၁ ဇန်နဝါရီ ၂၀၁၆၃၁ ဇန်နဝါရီ ၂၀၂၁ယခင်လူကိုယ်တိုင်ဆက်ခံသူမရှိမဲဆန္ဒနယ်ကျောက်ဖြူမြို့နယ်အနိုင်ရမဲ အရေအတွက်ခိုင်လုံမဲ ၂၇၁၃၈ ၄၅ ဒသမ ၃၈ ရာခိုင်နှုန်း၁ပြည်သူ့လွှတ်တော်ကိုယ်စားလှယ်တာဝန်သက်တမ်း၃၁ ဇန်နဝါရီ ၂၀၁၁၃၁ ဇန်နဝါရီ ၂၀၁၆ယခင်လူအခြေခံဥပဒေစတင်ဆက်ခံသူကိုယ်တိုင်မဲဆန္ဒနယ်ကျောက်ဖြူမြို့နယ်အနိုင်ရမဲ အရေအတွက်ခိုင်လုံမဲ ၂၂၉၇၅ ၅၃ ဒသမ ၈၀ ရာခိုင်နှုန်း၂ကိုယ်ရေး အချက်အလက်များမွေးဖွား၂၂ ဩဂုတ်၊ ၁၉၄၆အသက်၇၈လူမျိုးမြန်မာနိုင်ငံရေးပါတီရခိုင်တိုင်းရင်းသားများတိုးတက်ရေးပါတီရခိုင်အမျိုးသားပါတီရခိုင်တိုင်းရင်းသားများပါတီကြင်ဖော်ဒေါ်သိန်းတင် အထက်တန်းပြဆရာမငြိမ်းသားသမီးသမီး ၃ ဦးအလုပ်အကိုင်တရားလွှတ်တော်ရှေ့နေ နှင့် ရခိုင် နိုင်ငံရေးသမား
ဦးဘရှိန်၂၂ ဩဂုတ် ၁၉၄၆ မွေးဖွား သည်ရခိုင်လူမျိုးတရားလွှတ်တော် ရှေ့နေ နှင့်  နိုင်ငံရေးသမား တစ်ဦး ဖြစ်သည်။သူသည်ရခိုင်တိုင်းရင်းသားများပါတီဦးဆောင်တည်ထောင်သူဖြစ်ပြီး  ယင်းမတိုင်မီက  ရွေး ကောက်ပွဲ ၂ကြိမ် ဆက်တိုက် အနိုင်ရအမတ်တစ်ဦး လည်းဖြစ်ခဲ့သည်။၃
ငယ်ဘဝ နှင့် ပညာရေး
ပြင်ဆင်ရန်
ဦးဘရှိန် သည်ရခိုင်ပြည်နယ်၊ကျောက်ဖြူမြို့နယ်၊ကင်းတိုက်နယ်၊ပင်လယ်နားရွာမှ ဇာတိသား ဖြစ်သည်။၎င်းအား အဖ ဦးကြာထွန်းအောင် နှင့် အမိ ဒေါ်ယိုင်နုဖြူ တို့က ၁၉၄၆ ခုနှစ် ဩဂုတ် ၂၂ ရက် တွင်  မွေးဖွားခဲ့ပြီး မွေးချင်း ၄ ဦး အနက် ဒုတိယသား ဖြစ်သည်။
ငယ်စဥ်အခါက ပညာရေးကိုရမ်းဗြဲမြို့နယ်၊လေးတောင်တိုက်နယ်၊နဂါးရွာရှိ မူလတန်းကျောင်းတွင် စတင်  သင်ကြားခဲ့သည်။ထို့နောက် ရမ်းဗြဲမြို့နယ်၊ ဇရပ်ပြင်ရွာ စာသင်ကျောင်း၊ ကျောက်ဖြူအထက်တန်းကျောင်း နှင့် မအူပင်မြို့အထက်တန်းကျောင်း တို့တွင် ဆက်လက်၍  ပညာ သင်ယူခဲ့သည်။
၁၉၆၃၁၉၆၄ ပညာသင်နှစ် တွင် ကျင်းပသည့် ဆယ်တန်းစာမေးပွဲ ကို ဧရာဝတီတိုင်း၊မအူပင်မြို့ မှ ဖြေဆိုအောင်မြင်ခဲ့သည်။
ထို့နောက်  ပုသိမ်ကောလိပ် တွင် ဒဿနိကဗေဒဘာသာရပ် အထူးပြု၍  ၂ နှစ် တက်ရောက်ခဲ့ပြီး၊ ၁၉၆၆၁၉၆၇ ပညာသင်နှစ် မှစတင်ကာ ရန်ကုန်တက္ကသိုလ် သို့ ပြောင်းရွှေ့တက်ရောက်ခဲ့သည်။
ရန်ကုန်တက္ကသိုလ်မှ ၁၉၆၇၁၉၆၈ ခုနှစ် ပညာသင်နှစ်တွင်  ဝိဇ္ဇာဘွဲ့ ရရှိခဲ့ပြီး၊ ၁၉၇၂၁၉၇၄ ပညာသင်နှစ် တွင် မဟာဝိဇ္ဇာဘွဲ့  ရရှိခဲ့သည်။ ဝိဇ္ဇာဘွဲ့ ရရှိပြီးနောက် ရန်ကုန်မြို့တွင် အလယ်တန်းပြ ဆရာ အဖြစ် လုပ်ကိုင် ခဲ့သည်။ မဟာဝိဇ္ဇာကျမ်းပြု နေစဥ် ကာလအတွင်း မှတ်ပုံတင်ရှေ့နေသင်တန်း တက်ခဲ့ပြီး ၁၉၇၈ ခုနှစ် တွင် ရှေ့နေလိုင်စင် ရရှိခဲ့သည်။
၁၉၇၉ ခုနှစ် တွင် ရန်ကုန်မြို့မှ ရခိုင်ပြည်နယ် မောင်တောမြို့သို့ ပြောင်းရွှေ့ကာ ရှေ့နေ အလုပ် ဖြင့် အသက်မွေးသည်။ ၁၉၈၃ ခုနှစ် မှစတင်ကာ ကျောက်ဖြူမြို့၌ အမြဲတမ်းနေထိုင်လာခဲ့သည်။
နိုင်ငံရေးဖြတ်သန်းမှု
ပြင်ဆင်ရန်
ဦးဘရှိန် သည်၁၉၉၀ ရွေးကောက်ပွဲအတွက် ရခိုင်ပြည်နယ်၌ နိုင်ငံရေးပါတီများ ဖွဲ့စည်းတည်ထောင်ကြစဥ် ကျောက်ဖြူမြို့နယ်ရခိုင် ဒီမိုကရေစီအဖွဲ့ချုပ်၏ အတွင်းရေးမှူး အဖြစ် ဆောင်ရွက်ခဲ့သည်။ထို့နောက် ရခိုင် ဒီမိုကရေစီအဖွဲ့ချုပ် အပါအဝင် ရခိုင် အမျိုးသားနိုင်ငံရေးပါတီများ ပါဝင်သော ရခိုင်ပြည်သူ့ဒီမိုကရေစီ တပ်ပေါင်းစုပါတီ ၏ အတွင်းရေးမှူး အဖွဲ့ဝင် ဖြစ်လာခဲ့သည်။
သူသည် ၁၉၉၀ ပြည့်နှစ် မေလ တွင် ကျင်းပသော အထွေထွေရွေးကောက်ပွဲ မတိုင်မီ ပါတီအသီးသီးတို့ တီဗီ နှင့် ရေဒီယို တို့မှတဆင့် အသံလွှင့်စည်းရုံးကြစဥ် ရေဒီယို မှ ရခိုင်စကားဖြင့် ရခိုင်ပြည်သူ့ဒီမိုကရေစီ တပ်ပေါင်းစု ပါတီ ၏  စည်းရုံးအသံလွှင့်မှုကို ပြောကြားပေးရသည်။သူပါဝင်သော ပါတီသည် ၁၉၉၀ ရွေးကောက်ပွဲတွင် ရခိုင်ပြည်နယ်၌ တစ်ဦးမှ အနိုင်မရဘဲ ကျရှုံးခဲ့သည်။
၁၉၉၀ ရွေးကောက်ပွဲပြီး နောက်ပိုင်း ရခိုင်ပြည်သူ့ဒီမိုကရေစီ တပ်ပေါင်းစုပါတီ ၏ ဥက္ကဋ္ဌ ပါတီက ရွေးချယ်တာဝန်ပေးအပ်သည်။ပါတီ ဥက္ကဋ္ဌ အဖြစ် တစ်နှစ်မပြည့်မီမှာပင် ယင်းပါတီသည် ဖျက်သိမ်းခံလိုက်ရသည်။
၂၀၁၀ ပြည့်နှစ် တွင် ရခိုင်ပြည်နယ်၌ နိုင်ငံရေးပါတီများ တည်ထောင်ခွင့်ပြန်လည် ရရှိခဲ့ပြီးနောက် ဦးဘရှိန်သည် ပါတီနိုင်ငံရေးထဲ တကျော့ပြန် ပြန်လည်ဝင်ရောက်လာခဲ့သည်။
၂၀၂၀ ပြည့်နှစ် ဇွန်လ တွင် ဖွဲ့စည်းခဲ့သော ကျောက်ဖြူမြို့နယ်၊ရခိုင်တိုင်းရင်းသားများတိုးတက်ရေးပါတီ ၏ နာယကတာဝန် ယူသည်။ကျောက်ဖြူမြို့နယ် ပြည်သူ့လွှတ်တော်ကိုယ်စားလှယ်လောင်း အဖြစ် ပါတီက ရွေးချယ်ခဲ့သည်။
ဦးဘရှိန် သည်အထွေထွေရွေးကောက်ပွဲ ၂၀၁၀တွင်ဒေါက်တာ အေးမောင်ဦးဆောင်သောရခိုင်တိုင်းရင်းသားများတိုးတက်ရေးပါတီကိုယ်စားပြုပြီး ရခိုင်ပြည်နယ်၊ကျောက်ဖြူမြို့နယ်မှနေ၍ ပြည်သူ့လွှတ်တော် ကိုယ်စားလှယ်လောင်း အဖြစ် ဝင်ရောက်ယှဥ်ပြိုင် ခဲ့သည်။ထိုရွေးကောက်ပွဲ တွင် အနိုင်ရရှိခဲ့ပြီး ၅ နှစ် တိတိ ပြည်သူ့လွှတ်တော် ကိုယ်စားလှယ် အဖြစ် ထမ်းဆောင်ခဲ့သည်။
၂၀၁၄ ခုနှစ်တွင် ရခိုင်တိုင်းရင်းသားများ တိုးတက်ရေးပါတီ နှင့် ရခိုင်ဒီမိုကရေစီအဖွဲ့ချုပ်ပါတီ တို့ ပေါင်းစည်းကာ ထူထောင်ခဲ့သော ရခိုင်ပြည်နယ်အခြေပြုရခိုင်အမျိုးသားပါတီသို့ ဦးဘရှိန် သည် ပူးပေါင်း ဝင်ရောက်ခဲ့သည်။
အထွေထွေရွေးကောက်ပွဲ ၂၀၁၅တွင်လည်း ဦးဘရှိန် သည် ရခိုင်အမျိုးသားပါတီ ကိုယ်စားပြု၍ ၎င်း၏ မဲဆန္ဒ နယ် ဖြစ်သော ရခိုင်ပြည်နယ်၊ကျောက်ဖြူမြို့နယ် မှ   ထပ်မံ ဝင်ရောက် ယှဥ်ပြိုင် ခဲ့သည်။ဤရွေး ကောက်ပွဲ တွင်  အမျိုးသားဒီမိုကရေစီအဖွဲ့ချုပ် အပါအဝင် နိုင်ငံရေးပါတီ ၄ ခု နှင့် တစ်သီးပုဂ္ဂလ ကိုယ်စားလှယ်လောင်း ၄ဦး တို့နှင့်  ပြင်းထန်စွာ ယှဥ်ပြိုင်ခဲ့ရာ၌  မဲအသာအနည်းမပါဘဲ၊ မဲအပြတ်အသတ်ဖြင့် ထပ်မံ အနိုင်ရရှိခဲ့သည်။
ထို့နောက်တွင် ကျောက်ဖြူမြို့နယ် နှစ်ထမ်ကွမ်း ပြည်သူ့လွှတ်တော် ကိုယ်စားလှယ် တစ်ဦးအနေဖြင့် ပြည်သူ့ လွှတ်တော် တွင် နောက်ထပ် ၅ နှစ် တိတိ တာဝန် ထမ်းဆောင်ခဲ့သည်။
လွှတ်တော်တွင်းပါဝင်ဆောင်ရွက်မှုများ
ပြင်ဆင်ရန်
ဦးဘရှိန် သည် ပထမအကြိမ်ပြည်သူ့လွှတ်တော်၏  ဥပဒေကြမ်းကော်မတီ နှင့် တိုင်းရင်းသားရေးရာ နှင့် ပြည်တွင်းငြိမ်းချမ်းရေးကော်မတီယာယီ တို့၏ အဖွဲ့ဝင် အဖြစ်လည်းကောင်း၊ပြည်ထောင်စုလွှတ်တော် လယ်ယာမြေများ နှင့် အခြားမြေများ မတရားသိမ်းဆည်းခံရခြင်း စုံစမ်းစစ်ဆေးရေးကော်မရှင် အဖွဲ့ဝင် နှင့် နိုင်ငံတော် သမ္မတရုံး၏ ပြည်တွင်းငြိမ်းချမ်းဖော်ဆောင်မှုလုပ်ငန်းကော်မတီ အဖွဲ့ဝင် အဖြစ်လည်းကောင်း ပါဝင်ဆောင်ရွက်ခဲ့သည်။
သူသည် ပြည်သူ့လွှတ်တော်ကိုယ်စားလှယ်တစ်ဦးအနေဖြင့် လွှတ်တော်သို့  ပြည်သူ့လွှတ်တော်၊အမျိုးသားလွှတ်တော် နှင့် တိုင်းဒေသကြီး သို့မဟုတ်ပြည်နယ်လွှတ်တော် တို့၏ ရွေးကောက်ပွဲဆိုင်ရာ ဥပဒေနှင့်သက်ဆိုင်သည့် ပြင်ဆင်ချက် ဥပဒေကြမ်းများ နှင့် နိုင်ငံရေးပါတီမှတ်ပုံတင်ခြင်း ဥပဒေနှင့်သက်ဆိုင်သည့် ပြင်ဆင်ချက် ဥပဒေကြမ်း အစရှိသည်ဖြင့် ဥပဒေကြမ်း ၄ ခုကို ရေးသားတင်သွင်းခဲ့သည်။
အဆိုပါ ဥပဒေကြမ်းများသည် ရွေးကောက်ပွဲဝင်ခွင့် နှင့် ဆန္ဒမဲပေးခွင့် ရှိသည့်    ဟု လူသိများခဲ့သော ယာယီသက်သေခံလက်မှတ် အား ပယ်ဖျက်သည့် ဥပဒေကြမ်းများဖြစ်ကြသည်။
ပြည်သူ့လွှတ်တော် တွင် အဆိုပါဥပဒေကြမ်းများအား မဲခွဲရာ အနိုင်ရခဲ့ပြီး၊ပြည်ထောင်စုလွှတ်တော် အရောက်တွင် အတည်မပြုတော့ဘဲ ရှုံးနိမ့်သွားခဲ့သည်။
ပြည်ထောင်စုလွှတ်တော် တွင် မဲခွဲမှုရှုံးနိမ့်ခဲ့သည့်    သတင်းသည် ပြည်သူများကြား ပွတ်လောညံသွားခဲ့ပြီး၄နောက်ပိုင်းတွင် နိုင်ငံတော်သမ္မတရုံးက  ၂၀၁၅ ခုနှစ် ဖေဖော်ဝါရီ ၁၁ ရက် တွင် ယာယီသက်သေခံလက်မှတ်များကို ပယ်ဖျက်ကြောင်း ကြေညာခဲ့ရသည်။၅၆
ဦးဘရှိန် သည် တိုင်း၊ပြည်နယ်အစိုးရအဖွဲ့များ၌ အခြားသော ဝန်ကြီးများကဲ့သို့ ခံစားခွင့် တန်းတူအခွင့်အရေး မရရှိခဲ့သည့် တိုင်းရင်းသားလူမျိုးရေးရာဝန်ကြီးများ တန်းတူအခွင့်အရေးရရှိစေရေးသမ္မတဦးသိန်းစိန်ဦးဆောင်သော ပြည်ထောင်စု အစိုးရအဖွဲ့ကိုနိုင်ငံတော်ဖွဲ့စည်းပုံအခြေခံဥပဒေဆိုင်ရာခုံရုံး၌ တရားစွဲဆိုခြင်း နှင့် လွှတ်တော်တွင်း ကြိုးပမ်းမှုများ၌ ပြည်ထောင်စုလွှတ်တော်ကိုယ်စားလှယ်တစ်ဦး အနေဖြင့် ပါဝင်ခဲ့ပြီး တရားစွဲရန် အဆိုလွှာအပြည့်အစုံကို  ရေးသားပေးခဲ့သူလည်း ဖြစ်ခဲ့သည်။ဤအမှု သည် ရုံးတော်တွင် အနိုင်ရခဲ့သည်။၇၈၉၁၀ဒုတိယအကြိမ် ပြည်သူ့လွှတ်တော် သက်တမ်းတွင်လည်း သူသည် ဥပဒေကြမ်းကော်မတီ တွင် အဖွဲ့ဝင် အဖြစ် ဆက်လက်ပါဝင်ခဲ့သည်။
ပုဂ္ဂိုလ်ရေးဘဝ
ပြင်ဆင်ရန်
ဦးဘရှိန်သည် အိမ်ထောင်သည် တစ်ဦးဖြစ်ပြီး သမီး ၃ဦး ထွန်းကားခဲ့သည်။
ကိုးကား
ပြင်ဆင်ရန်
ပြည်သူ့လွှတ်တော်ကိုယ်စားလှယ်လောင်း တစ်ဦးချင်းစီ၏ ဆန္ဒမဲရရှိမှုအခြေအနေ၂၀၁၅ ခုနှစ်၊အထွေထွေရွေးကောက်ပွဲ။ပြည်ထောင်စုရွေးကောက်ပွဲကော်မရှင်၂၀၁၅။၆ ဩဂုတ် ၂၀၂၅  တွင် ပြန်စစ်ပြီး။
ပြည်သူ့လွှတ်တော်ကိုယ်စားလှယ်လောင်း တစ်ဦးချင်းစီ၏ ဆန္ဒမဲရရှိမှုအခြေအနေ၂၀၁၀ ပြည့်နှစ်၊အထွေထွေရွေးကောက်ပွဲ။ပြည်ထောင်စုရွေးကောက်ပွဲကော်မရှင်၇ နိုဝင်ဘာ ၂၀၁၀။၆ ဩဂုတ် ၂၀၂၅  တွင် ပြန်စစ်ပြီး။
ရခိုင်ပြည်နယ်အစိုးရမှာ လုပ်ပိုင်ခွင့်မရှိဘူး။၇ ဧပြီ ၂၀၁၆။၇ ဩဂုတ် ၂၀၂၅  တွင် ပြန်စစ်ပြီး။
ကိုင်တာနဲ့ နိုင်ငံသား ဖြစ်ရမယ်ဆိုတဲ့ သဘောတော့ မဟုတ်ပါဘူး။၇ ဖေဖော်ဝါရီ ၂၀၁၅။၇ ဩဂုတ် ၂၀၂၅  တွင် ပြန်စစ်ပြီး။
မဲပေးခွင့် ပယ်ဖျက်ရေး ရန်ကုန်တွင် ဆန္ဒပြ။၁၁ ဖေဖော်ဝါရီ ၂၀၁၅။၇ ဩဂုတ် ၂၀၂၅  တွင် ပြန်စစ်ပြီး။
ယာယီသက်သေခံလက်မှတ် သက်တမ်းကုန်ဆုံးရက် သတ်မှတ်ခြင်းနှင့် ပြန်လည်အပ်နှံခြင်း အစီအစဉ် အစိုးရကြေညာ။၁၂ ဖေဖော်ဝါရီ ၂၀၁၅။၇ ဩဂုတ် ၂၀၂၅  တွင် ပြန်စစ်ပြီး။
ရခိုင်အမျိုးသား နိုင်ငံရေးသမား ဦးဘရှိန် အကြောင်းသိကောင်းစရာ စာအုပ်၊၂၀၂၂ ခုနှစ် ဇွန်လ ပထမအကြိမ်
တိုင်းရင်းသား ရေးရာ ဝန်ကြီးများ တန်းတူ အခွင့် အရေး ဆုံးဖြတ်။၁၄ ဒီဇင်ဘာ ၂၀၁၁။၇ ဩဂုတ် ၂၀၂၅  တွင် ပြန်စစ်ပြီး။
တိုင်းရင်းသားရေးရာဝန်ကြီးတွေကို ကျန်ဝန်ကြီးတွေနဲ့ တန်းတူ အခွင့်အရေးရရှိစေရမယ်လို့ သမ္မတ အာမခံ။၇ စက်တင်ဘာ ၂၀၁၂။၇ ဩဂုတ် ၂၀၂၅  တွင် ပြန်စစ်ပြီး။
တိုင်းရင်းသားရေးရာဝန်ကြီးများကို အစိုးရအဖွဲ့ဝင်အဖြစ် ထည့်သွင်းပေးရန် အဆိုတင်။၅ ဇူလိုင် ၂၀၁၂။၇ ဩဂုတ် ၂၀၂၅  တွင် ပြန်စစ်ပြီး။
ဘရှိန်မှ ရယူရန်
ကဏ္ဍများ၁၉၄၆ မွေးဖွားသူများ
သက်ရှိထင်ရှားပုဂ္ဂိုလ်များ
မြန်မာ့နိုင်ငံရေးသမားများ
ဤစာမျက်နှာကို ၇ ဩဂုတ် ၂၀၂၅၊ ၀၆၅၆ အချိန်တွင် နောက်ဆုံး ပြင်ဆင်ခဲ့သည်။
စာသားများကိုလိုင်စင်ဖြင့် ရရှိနိုင်ပြီး ထပ်ဆောင်းသတ်မှတ်ချက်များ ရှိနိုင်သည်။
အသေးစိတ်အတွက်အသုံးပြုခြင်းဆိုင်ရာ သတ်မှတ်ချက်များတွင် ကြည့်ပါ။
ကိုယ်ပိုင်ရေးရာ မူဝါဒ
ဝီကီပီးဒီးယား အကြောင်း
သတိပြုစရာများ
ဆော့ဖ်ဝဲလ်တီထွင်ရေးသားသူများ
စာရင်းအင်း
ကွတ်ကီး ထုတ်ပြန်ချက်
မိုလ်ဘိုင်း
ရှာဖွေရန်
ရှာဖွေရန်
ဘရှိန်
ဘာသာစကားများ ထည့်သွင်းရန်အကြောင်းအရာအသစ် ထပ်ထည့်ရန်
တမ်းပလိတ်          တမ်းပလိတ်           တမ်းပလိတ်            တမ်းပလိတ်            တမ်းပလိတ်            တမ်းပလိတ်             တမ်းပလိတ်             တမ်းပလိတ်             တမ်းပလိတ်