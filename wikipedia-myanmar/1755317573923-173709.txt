သံအမတ်နှင့်ကောင်စစ်ဝန်  ဝီကီပီးဒီးယား၀၁၂၃၄၅၆၇၈၉ ဇန်နဝါရီဖေဖော်ဝါရီမတ်ဧပြီမေဇွန်ဇူလိုင်ဩဂုတ်စက်တင်ဘာအောက်တိုဘာနိုဝင်ဘာဒီဇင်ဘာသံအမတ်နှင့်ကောင်စစ်ဝန်သံအမတ်နှင့်ကောင်စစ်ဝန်နိုင်ငံရေးသံအမတ်နှင့်ကောင်စစ်ဝန်မာတိကာသို့ ခုန်သွားရန်ပင်မ မီနူးပင်မ မီနူး
ဘေးဘားသို့ရွှေ့ပါဝှက်ရန်
အညွှန်း
ဗဟိုစာမျက်နှာ
မာတိကာ
လက်ရှိဖြစ်ရပ်များ
ကျပန်းစာမျက်နှာ
ဝီကီပီးဒီးယား အကြောင်း
ဆက်သွယ်ရန်
ပါဝင်ပံ့ပိုးရန်
အကူအညီ
တည်းဖြတ်ခြင်း လေ့လာရန်
ပေါင်းကူးနေရာ
လတ်တလော အပြောင်းအလဲများ
ဖိုင်တင်ရန်
အထူး စာမျက်နှာများ
ရှာဖွေရန်
ရှာဖွေရန်
ပုံပန်းသွင်ပြင်
လှူဒါန်းမှု
အကောင့် ဖန်တီးရန်
အကောင့်ဝင်ရန်
ကိုယ်ပိုင် ကိရိယာများလှူဒါန်းမှု
ပံ့ပိုးရန်
အကောင့် ဖန်တီးရန်
အကောင့်ဝင်ရန်
ထွက်ပြီးသား တည်းဖြတ်သူများအတွက် စာမျက်နှာများပိုမို လေ့လာရန်
ဆွေးနွေးရန်
မာတိကာ
ဘေးဘားသို့ရွှေ့ပါဝှက်ရန်
အစပိုင်း
၁သံအမတ်နှင့်ကောင်စစ်ဝန်
၂ကိုးကား
သံအမတ်နှင့်ကောင်စစ်ဝန်
ဘာသာစကားများ ထည့်သွင်းရန်
လင့်ခ်များပေါင်းထည့်ရန်
စာမျက်နှာ
ဆွေးနွေးချက်
မြန်မာဘာသာ
ဖတ်ရန်
ပြင်ဆင်ရန်
ရာဇဝင်ကြည့်ရန်
ကိရိယာများကိရိယာများ
ဘေးဘားသို့ရွှေ့ပါဝှက်ရန်
ဆောင်ရွက်ချက်များ
ဖတ်ရန်
ပြင်ဆင်ရန်
ရာဇဝင်ကြည့်ရန်
ယေဘုယျ
ဘယ်ကလင့်ခ်ထားလဲ
ဆက်စပ်သော အပြောင်းအလဲများ
ပုံသေလိပ်စာ
စာမျက်နှာ အချက်အလက်များ
ဤစာမျက်နှာကို ကိုးကားပြုရန်
အတိုကောက်  ရယူရန်
ပရင့်ပို့လွှတ်
စာအုပ်တစ်အုပ် ဖန်တီးရန်
အနေဖြင့် ရယူရန်
ပရင့်ထုတ်နိုင်သော ဗားရှင်း
အခြား ပရောဂျက်များတွင်
ဝီကီဒေတာ
ပုံပန်းသွင်ပြင်
ဘေးဘားသို့ရွှေ့ပါဝှက်ရန်
ဝီကီပီးဒီးယား မှ
သံအမတ်နှင့်ကောင်စစ်ဝန်
ပြင်ဆင်ရန်
ကမ္ဘာပေါ်ရှိအချုပ်အခြာအာဏာပိုင်နိုင်ငံတိုင်းလိုလိုပင်
အခြားအာဏာပိုင်နိုင်ငံတို့သို့မိမိတို့နိုင်ငံဆိုင်ရာ 
သံတမန်များအသီးသီးအလဲအလှယ်စေလွှတ်လေ့ရှိကြသည်။ 
၁၉၄၈ ခုနှစ်ဇန္နဝါရီလ ၄ ရက်နေ့မှအစပြု၍အချုပ်အခြာ 
အာဏာပိုင်နိုင်ငံအဖြစ်သို့ရောက်ရှိလာခဲ့သော
မြန်မာနိုင်ငံသည်လည်း အိမ်နီးချင်းနိုင်ငံများဖြစ်သော 
အိန္ဒိယ၊တရုတ်၊ပါကစ္စတန်၊သီဟိုဠ်နှင့်ယိုးဒယား 
စသောနိုင်ငံများသို့လည်းကောင်း၊ ဂရိတ်၊ဗြိတိန် 
၊အမေရိကန်ပြည်ထောင်စု၊ကနေဒါ၊ဆိုဗီယက်ရုရှနှင့်ပြင်သစ်
စသောနိုင်ငံများသို့လည်းကောင်း၊ သံတမန်များစေလွှတ်ထားလေ့ 
ရှိလေသည်။ မြန်မာနိုင်ငံမှထိုသံတမန်များ
စေလွှတ်ထားသောနိုင်ငံများနှင့် အခြားနိုင်ငံများကလည်း 
ယင်းတို့၏သံတမန်များကိုမြန်မာနိုင်ငံသို့စေ လွှတ်ထားရှိ၏။
သံအမတ်ကြီးများသည် သံတမန်ဝန်ထမ်းများတွင် 
အမြင့်ဆုံးတန်းဝင်ကိုယ်စားလှယ်တော်များ ဖြစ်ကြသည်။ 
ယခင်ကဘုရင်များအုပ်စိုးရာ နိုင်ငံများသို့သာ 
သံအမတ်များစေလွှတ်လေ့ရှိသည်။
ထိုနောက်တွင်ကားသမတနိုင်ငံများသို့လည်းစေလွှတ်လေသည်။ 
သံအမတ်မှာ အချုပ်အခြာအာဏာ ပိုင်နိုင်ငံ၏အကြီးအကဲက 
မိမိ၏ ကိုယ်စားလှယ်တော်အဖြစ် 
နိုင်ငံခြားအစိုးရနှင့်စေ့စပ်ပြောဆိုရန် ခန့်အပ်ခြင်းခံရသော 
နိုင်ငံ၏စီးပွားကိုစောင့်ရှောက်ဆောင်ရွက်သူဖြစ်၏။ 
အထူးသံအမတ်မှာ အမြဲနေမဟုတ်ဘဲအထူးအကြောင်းကိစ္စကို 
ဆောင်ရွက်ရန်စေလွှတ်ထားခြင်းခံရသော 
ကိုယ်စားလှယ်တော်ဖြစ် ပေသည်။
သံအမတ်သည်မိမိကိုယ်တိုင်ဆောင်ကြဉ်း 
သွားရပြီးလျှင်သက်ဆိုင်ရာနိုင်ငံအကြီးအကဲသို့ 
ကိုယ်တိုင်ပေးဆက်ရမည်ဖြစ်သောခန့်အပ်လွှာနှင့် 
မိမိအားထုတ်ပေးသောညွှန်ကြားချက်များတွင်ပါဝင်သည့် 
အခွင့်အာဏာများအရသာပြောပိုင်ခွင့်၊ 
ဆောင်ရွက်ခွင့်ရှိလေသည်။အာဏာကုန်လွှဲအပ်ထားခြင်း 
ခံရသူမဟုတ်လျှင် ခန့်အပ်လွှာနှင့်ညွှန်ကြားချက်များတွင် 
အကျုံးမဝင်သည့်အကြောင်းကိစ္စများကို သက်ဆိုင်ရာအစိုးရထံမှ 
ညွှန်ကြားချက်များထပ်မံရယူဆောင်ရွက်ရသည်။ 
ခန့်အပ်လွှာဆိုသည်မှာသံအမတ်အားခန့်ထားသော
နိုင်ငံအကြီးအကဲကသံအမတ်သွားရမည့်နိုင်ငံအကြီးအကဲသို့ 
သံအမတ်သည်မိမိ၏ကိုယ်စားဆောင်ရွက်သမျှကို
အတည်ပြုလက်ခံမည်ဖြစ်ကြောင်းနှင့် ပါးလိုက်သော 
တံဆိပ်ခတ်နှိပ် ချိတ်ပိတ်ထားသည့်သဝဏ်လွှာပင်ဖြစ်၏။ 
သို့ဖြစ်ရာမိမိအားစေလွှတ်သည့် နိုင်ငံအကြီးအကဲ၏ 
ကိုယ်စားလှယ်ဖြစ်သည်နှင့်အညီ မိမိသွားရောက်ရသော 
နိုင်ငံ၏အကြီးအကဲနှင့်ကိုယ်တိုင်တွေ့ဆုံခွင့်ရသည်။
ထိုပြင်မင်းပွဲသဘင်များတွင် 
ဦးစားနေရာပေးခြင်းကိုလည်းခံရလေသည်။
နိုင်ငံတကာကအသိအမှတ်ပြုထားသော 
သံတမန်ကိုယ်စားလှယ်များတွင်သံအမတ်ကြီးအောက် 
အဆင့်အတန်းနိမ့်သောကိုယ်စားလှယ်မှာ 
အထူးအာဏာရသံကိုယ်စားလှယ်ပင်ဖြစ်သည်။ အဆိုပါ 
အထူးအာဏာရသံကိုယ်စားလှယ်သည်လည်း 
သံအမတ်ကြီးကဲ့သို့ပင် အခြားတစ်နိုင်ငံ၏
အကြီးအကဲထံသို့ခန့်အပ်လွှာဖြင့် 
ခန့်ထားစေလွှတ်ခြင်းခံရသူဖြစ်၏။
တတိယအဆင့်အတန်းဝင်ကိုယ်စားလှယ်များမှာ 
ပြည်တော်နေသံငယ်ဖြစ်၏။ ရှားဇေးဒဖားခေါ် 
တာဝန်ခံသံမှူးများကား နောက်ဆုံးအဆင့်အတန်းတွင် 
ပါဝင်သည့်ကိုယ်စားလှယ်များဖြစ်သည်။ 
ပြည်တော်နေသံငယ်များသည်အခြားတစ်နိုင်ငံ၏
အကြီးအကဲထံသို့ခန့်အပ်စေလွှတ်ထားခြင်း 
ခံရသူများဖြစ်သော်လည်း တာဝန်ခံသံမှူးများကား 
နိုင်ငံခြားရေးရာဝန်ကြီးများကတစ်ခြားနိုင်ငံမှ
နိုင်ငံခြားရေးရာဝန်ကြီးများထံသို့ 
ခန့်အပ်စေလွှတ်ထားသူများဖြစ်၏။ တာဝန်ခံသံမှူးများကို
ကြားဖြတ်ကာလအတွက်သော်လည်းကောင်း၊ 
အထူးအရေးကိစ္စအတွက်သော်လည်းကောင်း ခန့်ထားလေ့ရှိသည်။
သံအမတ်သည်မိမိနိုင်ငံ၏အကျိုးစီးပွားကို
စောင့်ရှောက်ရင်း နှစ်နိုင်ငံအနူးအညွတ်ဆက်ဆံရေးကို 
ဖြစ်မြောက်အောင်ဆောင်ရွက်ရသူဖြစ်ရာ 
ယင်း၏တာဝန်ဝတ်တရားများကား ကြီးလေးလှပေသည်။ 
လိမ္မာရေးခြားပရိယယ် ကျွမ်းကျင်အမြှော်အမြင်ကြီးသူလည်း 
ဖြစ်ရသည်။ မိမိအားစေလွှတ်ထားရာ နိုင်ငံ၏အကြောင်းကို 
မိမိ၏ အစိုးရသို့အမြဲမပြတ်အစီရင်ခံရသည်။
နှစ်နိုင်ငံစလုံးနှင့်သက်ဆိုင်သောအကြောင်းကိစ္စများတွင် 
မိမိအစိုးရ၏သဘောထားနှင့်ထင်မြင်ချက်များကိုမိမိအားစေလွှတ်
ထားရာ နိုင်ငံ အစိုးရသို့တင်ပြအကြောင်းကြားရလေသည်။
သံအမတ်များသည်အထူးအခွင့်အရေးများကို
ရရှိကြသည်။ သံအမတ်များနှင့်သံရုံးအဖွဲ့သားများ 
ကိုမည်သူမျှအနှောင့်အယှက်မပေးရချေ။
ထိုအခွင့်အရေးကိုသက်ဆိုင်ရာနိုင်ငံများသည် အချင်းများကာ 
စစ်မက်ဖြစ်ပွားသည့်တိုင်အောင် ခံစားနိုင်သည်။ 
သံအမတ်နေထိုင်ရာ အဆောက်အအုံနှင့်
အသုံးအဆောင်များမှာသံအမတ်အားခန့်ထားသည့်နိုင်ငံ၏
မြေပေါ်တွင်တည်ရှိသည်ဟုမှတ်ယူရသဖြင့် သံအမတ်မှာ 
မိမိအားစေလွှတ်ထားရာနိုင်ငံ၏သစ္စာတော်ခံမဟုတ်သောကြောင့် 
အခွန်အတုတ်များမပေးဆောင်ရချေ။ဥံအမတ်နှင့် 
သံရုံးအဖွဲ့သားများသည်တရားမနှင့်ရာဇဝတ်ဆိုင်ရာဥပဒေများကို
ဖောက်ဖျက်ကျူး လွန်သဖြင့် ခံစားရသော 
အပြစ်ဒဏ်များမှလွတ်ကင်းခွင့်ရသည်။
သို့သော်ကိုယ်ထိလက်ရောက် ကျူးလွန်လျှင်သော်လည်းကောင်း၊ 
နိုင်ငံတော်ကိုလုပ်ကြံလျှင်သော်လည်းကောင်းအရေးယူကာ 
ပြည်နှင်ဒဏ်ပေးနိုင်၏။ ယခင်က 
နိုင်ငံရေးနှင့်ရာဇဝတ်ပြစ်မှုတို့ကို ကျူးလွန်သူများသည် 
နိုင်ငံခြားသံရုံးအတွင်းသို့ ခိုဝင်တိမ်းရှောင်နေလျှင် 
ဝင်ရောက်ဖမ်းဆီးခြင်းမပြုနိုင်တော့ချေ။ ယခုအခါတွင်ကား 
ထိုသို့ဝင်ရောက်ပုန်းအောင်းနေသည့်အခါ 
သက်ဆိုင်ရာအာဏာပိုင်များထံသို့ ပေးအပ်ရန်တောင်းဆိုသဖြင့် 
မပေးအပ်လျှင်သံရုံး အတွင်း သို့ဝင်ရောက်ဖမ်းဆီးနိုင်သည်။ 
နိုင်ငံရေးရာကိစ္စများကို ဆောင်ရွက်ရန်နိုင်ငံခြား၌ 
နိုင်ငံရေးကိုယ်စားလှယ်များထားရှိသကဲ့သို့ 
ကူးသန်းရောင်းဝယ်ရေးကိစ္စများကိုဆောင်ရွက်ရန်အတွက် 
ကူးသန်းရောင်းဝယ်ရေး ကိုယ်စားလှယ်များကိုလည်း 
နိုင်ငံခြား၌ထားရှိရလေသည်။ အထူးသဖြင့် 
ကမ္ဘာပေါ်ရှိကူးသန်းရောင်းဝယ်ရေး အချက်အခြာဗဟိုဌာနများ၌ 
ကူးသန်းရောင်းဝယ်ရေးကိုယ်စားလှယ်များကို 
အမြဲတမ်းထားရှိကြရလေသည်။
ထိုသူများကားကောင်စစ်ဝန်များဖြစ်သည်။ 
ယင်းတို့သည်မိမိတို့နိုင်ငံ၏ကူးသန်းရောင်းဝယ်ရေးကို
ကူညီစောင့်ရှောက်ပေးရန်သာမဟုတ်ဘဲ မိမိတို့နိုင်ငံသားများ၏ 
အကျိုးစီးပွားတို့ကိုလည်းကာကွယ်စောင့်ရှောက်ပေးရန်ဖြစ်၏။ 
ယင်းတို့သည်မိမိတို့နိုင်ငံမှအလည်အပတ်လာရောက်သူများနှင့် 
ကုန်သွယ်ရန်လာရောက်သူများကို 
ကူညီစောင့်ရှောက်ပေးရလေသည်။
မိမိတို့နိုင်ငံသို့ကုန်တင်ပို့ရေးတွင် ကြီးကြပ်ပေးရသည့်
ပြင်ကူးသန်းရောင်းဝယ်ရေးဆိုင်ရာ
အခွင့်အလမ်းသစ်များကိုလည်း စုံစမ်းရှာဖွေကာ 
မိမိတို့၏အစိုးရသို့အကြောင်းကြား အစီရင်ခံရသည်။ 
နိုင်ငံခြားနှင့်ကုန်ကူးသန်းဆက်သွယ်လို 
သူများသည်မိမိတို့၏ကူးသန်းရောင်းဝယ်ရေး 
ကိုယ်စားလှယ်များမှ တစ်ဆင့် ဆက်သွယ်နိုင်ပေသည်။ 
ကူးသန်းရောင်းဝယ်ရေးကိုယ်စားလှယ်များသည် ပွဲစားသဖွယ် 
ကုန်ဝယ်လိုသူများကိုရှာဖွေအကြောင်း ကြားပေးရ၏။
ထိုကြောင့်ကောင်စစ်ဝန်တို့သည် 
မိမိတို့နိုင်ငံ၏ကူးသန်းရောင်းဝယ်ရေးအခြေကို 
မြှင့်တင်ပေးနေသူများဖြစ်ကြသည်။၁
ကိုးကား
ပြင်ဆင်ရန်
မြန်မာ့စွယ်စုံကျမ်း၊ အတွဲ၁၃
သံအမတ်နှင့်ကောင်စစ်ဝန်မှ ရယူရန်
ကဏ္ဍနိုင်ငံရေး
ဤစာမျက်နှာကို ၂၈ နိုဝင်ဘာ ၂၀၁၁၊ ၀၀၁၆ အချိန်တွင် နောက်ဆုံး ပြင်ဆင်ခဲ့သည်။
စာသားများကိုလိုင်စင်ဖြင့် ရရှိနိုင်ပြီး ထပ်ဆောင်းသတ်မှတ်ချက်များ ရှိနိုင်သည်။
အသေးစိတ်အတွက်အသုံးပြုခြင်းဆိုင်ရာ သတ်မှတ်ချက်များတွင် ကြည့်ပါ။
ကိုယ်ပိုင်ရေးရာ မူဝါဒ
ဝီကီပီးဒီးယား အကြောင်း
သတိပြုစရာများ
ဆော့ဖ်ဝဲလ်တီထွင်ရေးသားသူများ
စာရင်းအင်း
ကွတ်ကီး ထုတ်ပြန်ချက်
မိုလ်ဘိုင်း
ရှာဖွေရန်
ရှာဖွေရန်
သံအမတ်နှင့်ကောင်စစ်ဝန်
ဘာသာစကားများ ထည့်သွင်းရန်အကြောင်းအရာအသစ် ထပ်ထည့်ရန်
