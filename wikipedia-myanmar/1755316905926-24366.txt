ရွှေစည်းခုံ စေတီတော် ပုဂံ  ဝီကီပီးဒီးယား၀၁၂၃၄၅၆၇၈၉ ဇန်နဝါရီဖေဖော်ဝါရီမတ်ဧပြီမေဇွန်ဇူလိုင်ဩဂုတ်စက်တင်ဘာအောက်တိုဘာနိုဝင်ဘာဒီဇင်ဘာရွှေစည်းခုံစေတီတော်ပုဂံရွှေစည်းခုံ စေတီတော် ပုဂံဝီကီဒေတာရှိ ကိုဩဒိနိတ်များမြေပုံများပါဝင်သည့် စာမျက်နှာများ       ပုဂံရှိ စေတီပုထိုးများရွှေစည်းခုံစေတီတော်ပုဂံမာတိကာသို့ ခုန်သွားရန်ပင်မ မီနူးပင်မ မီနူး
ဘေးဘားသို့ရွှေ့ပါဝှက်ရန်
အညွှန်း
ဗဟိုစာမျက်နှာ
မာတိကာ
လက်ရှိဖြစ်ရပ်များ
ကျပန်းစာမျက်နှာ
ဝီကီပီးဒီးယား အကြောင်း
ဆက်သွယ်ရန်
ပါဝင်ပံ့ပိုးရန်
အကူအညီ
တည်းဖြတ်ခြင်း လေ့လာရန်
ပေါင်းကူးနေရာ
လတ်တလော အပြောင်းအလဲများ
ဖိုင်တင်ရန်
အထူး စာမျက်နှာများ
ရှာဖွေရန်
ရှာဖွေရန်
ပုံပန်းသွင်ပြင်
လှူဒါန်းမှု
အကောင့် ဖန်တီးရန်
အကောင့်ဝင်ရန်
ကိုယ်ပိုင် ကိရိယာများလှူဒါန်းမှု
ပံ့ပိုးရန်
အကောင့် ဖန်တီးရန်
အကောင့်ဝင်ရန်
ထွက်ပြီးသား တည်းဖြတ်သူများအတွက် စာမျက်နှာများပိုမို လေ့လာရန်
ဆွေးနွေးရန်
မာတိကာ
ဘေးဘားသို့ရွှေ့ပါဝှက်ရန်
အစပိုင်း
၁သမိုင်း
၂ဗိသုကာ လက်ရာများ
ဗိသုကာ လက်ရာများ၂၁စေတီတည်ထားပုံ
၂၂ရင်ပြင်တော်
၃သိမှတ်ဖွယ်ရာ
၄အံ့ဖွယ်ကိုးပါး
အံ့ဖွယ်ကိုးပါး၄၁အတွင်းအံ့ကိုးပါး
၄၂အပြင်အံ့ကိုးပါး
၅ရွှေစည်းခုံဘုရားကျောက်စာ
ရွှေစည်းခုံဘုရားကျောက်စာ၅၁မြန်မာပြန်
၅၂အခြား ဘာသာ ပြန်ဆိုမှုများ
၆ရုပ်ပုံများ
၇ကိုးကား
ရွှေစည်းခုံ စေတီတော် ပုဂံ
၁၁ ဘာသာစကားများ ၁၁ ခု
လင့်ခ်များကို တည်းဖြတ်ရန်
စာမျက်နှာ
ဆွေးနွေးချက်
မြန်မာဘာသာ
ဖတ်ရန်
ပြင်ဆင်ရန်
ရာဇဝင်ကြည့်ရန်
ကိရိယာများကိရိယာများ
ဘေးဘားသို့ရွှေ့ပါဝှက်ရန်
ဆောင်ရွက်ချက်များ
ဖတ်ရန်
ပြင်ဆင်ရန်
ရာဇဝင်ကြည့်ရန်
ယေဘုယျ
ဘယ်ကလင့်ခ်ထားလဲ
ဆက်စပ်သော အပြောင်းအလဲများ
ပုံသေလိပ်စာ
စာမျက်နှာ အချက်အလက်များ
ဤစာမျက်နှာကို ကိုးကားပြုရန်
အတိုကောက်  ရယူရန်
ပရင့်ပို့လွှတ်
စာအုပ်တစ်အုပ် ဖန်တီးရန်
အနေဖြင့် ရယူရန်
ပရင့်ထုတ်နိုင်သော ဗားရှင်း
အခြား ပရောဂျက်များတွင်
ဝီကီမီဒီယာ ကွန်မွန်းစ်
ဝီကီဒေတာ
ပုံပန်းသွင်ပြင်
ဘေးဘားသို့ရွှေ့ပါဝှက်ရန်
ဝီကီပီးဒီးယား မှ
ရွှေစည်းခုံ စေတီတော်ရွှေစည်းခုံ စေတီတော်
အထွေထွေ အချက်အလက်များတည်နေရာညောင်ဦးမြို့၊မန္တလေးတိုင်းဒေသကြီးကိုဩဒိနိတ်ကိုဩဒိနိတ်
စေတီပုထိုးအမှတ်  ၁၁က
ထီး မဆိုင်း၊ တံတိုင်းမှာရိပ်တည်။
မလွင့် ရွှေလှောင်ပ၊ ဗိုလ်သောင်းထောင်ဝင်
မကျပ်သည့်ပြင်၊ ဆွမ်းကပ်သူ လက်မဦး နိုင်ဘု၊
မထူးမြည်ကြာဟီး၊ ထီးတော့ ရွှေစည်။
မြင့်ဝှမ်းယောင် ထင်စနိုးရသည့်၊ မိုးကပ်ပြု ရေအရည်၊
အနည်းမျှ မကြွင်း၊ ချယားပင် ဒွါဒသင်ခါမလင့်ပြီဘု၊
ဖူးပွင့်ကြူထုံတဲ့၊ ဇေယျခုံ  အံ့ဖွယ်ကိုးကို တိုးခဝပ်စင်းဟု
ကင်းဝန်မင်းကြီးက စပ်ဆို ပူဇော်ခဲ့သော အံ့ကိုးပါးနှင့် ပြည့်စုံတော်မူသည့် ရွှေစည်းခုံဘုရားသည်မြန်မာနိုင်ငံ၊မန္တလေးတိုင်းဒေသကြီး၊ ပုဂံမြို့ဟောင်း၏ အရှေ့မြောက်ဘက် လေးမိုင်ခန့် ဝေးသောညောင်ဦးမြို့တွင် တည်ရှိသည်။ ညောင်ဦးမြို့ဈေး၏ အနောက်ဘက်မိုင်ဝက်ခန့်အကွာ သဲစည်းခုံပေါ်တွင် တည်ထားသဖြင့် ရွှေစည်းခုံဘုရားဟု တွင်ခဲ့သည်။ ရွှေစည်းခုံစေတီတော်သည် ညောင်ဦးမြို့မှ အနောက်တောင် ယွန်းယွန်းဧရာဝတီမြစ်ကမ်းနဖူးရှိ ပေ ၇၅၀ ကျော်ခန့် ရှည်လျားကျယ်ဝန်းသော မဟာရံတံတိုင်းကြီးနှင့် ဉာဏ်တော်ပေ ၁၆၀၊ ဖိနပ်တော်အကျယ်ပေ ၁၆၀ပမာဏရှိကာ ရွှေရောင်ဝင်းလျက် တင့်တယ်ကြည်ညိုဖွယ် တည်ရှိလေသည်။
သမိုင်း
ပြင်ဆင်ရန်
ပုဂံပြည်အနော်ရထာမင်းလက်ထက်တွင်သီဟိုဠ်ကျွန်း၏ဘုရင် ပထမဝိဇယဗာဟု မင်းကြီး၏ အကူအညီတောင်းခြင်းကြောင့် ရဟန်းသံဃာတော်များ၊ ပိဋကတ်သုံးပုံ ကျမ်းစာများနှင့်ဆင်ဖြူတော်တစ်စီးတို့ကို အကူအညီပေးခဲ့သည်။ ပထမ ဝိဇယဗာဟုမင်းကလည်း အနော်ရထာမင်း၏ ကျေးဇူးကိုတုံ့ပြန်သော်အားဖြင့်မြတ်စွာဘုရား၏ စွယ်တော်ပွားကို အနော်ရထာမင်းထံ ဓမ္မလက်ဆောင်ပြန်လည် ပေးပို့ခဲ့သည်။ အနော်ရထာမင်းကြီးသည် စွယ်တော်မြတ်ကို နန်းတော်ရှေ့ ရတနာပြာသာဒ်တွင် ကိန်းဝပ်စေပြီး ပူဇော် ဝတ်ပြုခဲ့သည်။ ထိုအခါ မင်းဆရာဖြစ်သောရှင်အရဟံမထေရ်က သတ္တဝါအားလုံး ကိုးကွယ်နိုင်စေရန် စေတီတည်ပါဟု မင်းကြီးအား အကြံဉာဏ်ပေးခဲ့သည်။
အနော်ရထာမင်းလဲ ရှင်အရဟံမထေရ်၏ အကြံဉာဏ်မှာ အလွန်လျှော်ကန် သင့်မြတ်သည့်အတွက် စေတီတည်၍ တည်ထားကိုးကွယ်ရန် ဆောင်ရွက်ခဲ့သည်။ မင်းကြီးသည် စွယ်တော် ကိန်းဝပ်လိုသောအရပ်တွင် ဆင်ဖြူတော် ရပ်စေသတည်းဟု အဓိဋ္ဌာန်၍ ဆင်ဖြူတော်၏ ကိုယ်ပေါ်တွင် စွယ်တော်ကြုတ်တင်၍ လွှတ်လိုက်လေသည်။ ဆင်ဖြူတော်သည် ပုဂံ၏ အရှေ့မြောက်အရပ် ဥဿဘ ၅ဝ အကွာ ဇေယျဘုံဟု ခေါ်တွင်သော အောင်မြေအရပ်၌ သဲစည်းခုံတွင် ဝပ်လေသည်။သဲစည်း ခုံတွင် ဝပ်လေသော် မင်းကြီးသည် များစွာ စိတ်မသက်မသာ ဖြစ်လေသည်။ ယင်းအဖြစ်ကို သိကြားမင်းသိသော် စိတ်မဆင်းရဲရန် အိပ်မက်ပေး၍ ထိုမြေကို ကျောက်မြေအတိ ဖြစ်စေ၍ သံပြားနှင့် ကွပ်ပေးသည်ဟု သမိုင်းစာအုပ်များ၌ အဆိုရှိသည်။၁ဆင်ဖြူတော် ဝပ်ရာ သဲစည်းခုံတွင် စွယ်တော်မြတ်ကို ဌာပနာထားပြီ စေတီတည်တော်မူသည်။
ကောဇာသက္ကရာဇ် ၄၂၁ခု၊ တပို့တွဲလဆန်း ၁၀ရက်၊ ကြာသပတေးနေ့တွင် စတင်တည်ဆောက်ခဲ့ပြီးတရုတ်ပြည်မှ ရသော မြဆင်းတုတစ်ဆူနှင့်သရေခေတ္တရာပြည်ရှိဒွတ္တဘောင်မင်းကြီးတည်ထားကိုးကွယ်ခဲ့သောနဖူးသင်းကျစ်တော်တစ်ဆူကိုလည်း ဌာပနာထားသည်။ ထို့နောက် မင်းကြီး၏ကိုယ်စားရတနာပန်းတောင်းကို ဖက်နေဟန် ရွှေစင်ကို သွန်းလုပ်၍ ဌာပနာတော်မူသည်။ သက္ကရာဇ် ၄၂၁ ခုနှစ်တွင် ရွှေစည်းခုံအတွင်း ထပ်စေတီကို ဖိနပ်ခြေသံတောင် ၃၂ဝ ရှိအောင် တည်တော်မူ မည်ဟု အကြံတော်ရှိသော်လည်း ၄၄၆ ခုနှစ်တွင် နတ်ရွာစံသဖြင့် အကြံတော် မအောင်မြင်ချေ။၁ဘုရားတည်နေတုန်း ပစ္စယာ ၃ ဆင့်အရောက်မှာပဲ အနော်ရထာမင်း နတ်ရွာစံခဲ့သည်။ အနော်ရထာမင်း နတ်ရွာစံပြီးနောက်ကျန်စစ်သားမင်းက ကောဇာသက္ကရာဇ် ၄၅၁ခု၊ တန်ဆောင်မုန်းလဆန်း၁၃ရက်၊ ဗုဒ္ဓဟူးနေ့တွင် ဆက်လက်တည်ဆောက်ခဲ့သည်။  အနော်ရထာမင်း ရည်ရွယ်တော်မူရင်း ဖိနပ်ခြေ သံတောင် ၃၂ဝ သည် ကြီးကျယ်လွန်းသဖြင့် ရှင်အရဟံနှင့် ညှိနှိုင်းတိုင်ပင်ကာ ဖိနပ်ခြေသံတောင် ၃ဝဝ၊ အမြင့် သံတောင် ၈ဝ ရှိသော စေတီကို အတွင်းထပ်စေတီအား ငုံ၍ တည်သည်။တုရင်တောင်၌ ရှိသော ကျောက်များကို အလျားသုံးထွာ၊ အနံ တစ်ထွာ ရွှေခြမ်းစေ၍ လူအများ လက်ဆင့်ကမ်း၍ ဘုရား တည်ရာသို့ ပို့ရသည်ဟု ဆိုသည်။၁ကောဇာသက္ကရာဇ် ၄၅၂ခု၊ ကဆုန်လပြည့်နေ့တွင် ပြီးမြောက်အောင်မြင်ခဲ့သည်။ စေတီတော်ကြီး တည်ဆောက်ခဲ့သည့်နှစ်မှ ပြီးစီးသည့်နှစ်အထိ နှစ်ပေါင်း ၃၁နှစ်ကြာ၏။ပုဂံတွင် နှစ်ထပ်စေတီ ၄၅ဆူအနက် တစ်ဆူအပါအဝင် ဖြစ်သည်။ ငယ်တုံသေးသည့် စိတ်ရည်ပိုက်တုပ် နောက်ထပ်လုပ်၏ ဘုရားစဉ်လင်္ကာအဆိုနှင့် ကိုက်ညီနေသည်။၂
အချို့ကလည်း ရွှေစည်းခုံစေတီကို အနော်ရထာတည်သည်မှာ ပစ္စယာသုံးဆင့် အရောက်တွင် နတ်ရွာစံရာ အပြီးမသတ်၍ ကျန်စစ်သားမင်းကြီး ဆက်တည်သည်ဟု ဆိုကြ၍ အချို့ကမူ အနော်ရထာလက်ထက် စေတီတည်ပြီးသည်ကို ကျန်စစ်သား မင်းကြီးက အပြင်မှ စေတီတစ်ထပ် ငုံတည်ခြင်းဖြစ်သည်ဟု ဆိုသည်။ ယခုတွေ့မြင်ရသော စေတီသဏ္ဌာန် အချိုးအစားကား ကျန်စစ်သားတည်ခဲ့သည့် အချိုးအစားအတိုင်း ဖြစ်လေသည်။ စေတီတော်ဖိနပ်ခြေ သံတောင် ၃ဝဝ၊ အမြင့် သံတောင် ၈ဝ၊ ချယားသီး ပဉ္စလောဟာ အစောက်ကိုး၊ အိုး ၁၂ လုံး၊ ခြင်္သေ့ရုပ် ၂၁၊ မကန်းရုပ် ၁၆၊ ပင်လယ်ဖားရုပ် ၁၆၊ မုခ် လေးခု၊ လှေကား ၁၂၊ ပထမထီးတော်အဝ ကိုးတောင်၊ ဘုံ ကိုးဆင့် ရောင်လျှံတောက် တစ်တောင်တစ်မိုက် လက်လေး သစ်တို့ ဖြစ်သည်။၁
ရုပ်ကြွ စဉ့်ကွင်း
ဗိသုကာ လက်ရာများ
ပြင်ဆင်ရန်
ရွှေစည်းခုံစေတီသည် မြေစိုက်စေတီ ဖြစ်သည်။ ပစ္စယာသုံးဆင့်ရှိ၏။ ရွှေစည်းခုံစေတီတော်ကြီးသည် မူလက ကျောက်ချပ်များဖြင့် တည်ဆောက်ထားခြင်း ဖြစ်သည်။ သို့သော် ယနေ့အခါ ရွှေအထပ်ထပ်ချသောကြောင့် မူလကျောက်ပြားများ ပျောက်နေပြီး ရွှေတောင်ကြီးသဖွယ်ဖြစ်နေသည်။
စေတီတည်ထားပုံ
ပြင်ဆင်ရန်
ပစ္စယာ အဆင့်အဆင့်တွင် စဉ့်စိမ်းသုတ် ရုပ်ကြွအုတ်ချပ်များရှိ၍ ငါးရာ့ငါးဆယ် ဇာတ်တော်ကို သရုပ်ဖော်ထားသည်။ တဖန် ပစ္စယာအဆင့်ဆင့်တွင် ထောင့်စေတီများ စိုက်ထားပြီးလျှင် နတ်လှေကားများ တပ်ဆင်ထားသည်။၃ပစ္စယာအဆင့် ၃ ဆင့်ရှိသည် သုံးဆင့်အပေါ်မှ ရှစ်ထောင့်ကြာဝန်း၊ ကြေးဝိုင်း၊ ကြာမှောက်ကြာလှန်နှင့် ခါးပတ်ရှိသည်။ ယင်းအထက်တွင် ခေါင်းလောင်းပုံ၊ ခေါင်းလောင်းပုံ၏ အထက် တွင် သပိတ်မှောက်နှင့် ဖောင်းရစ်ရှိသည်။ ဖောင်းရစ်အထက် ကြာစိတ်၊ ကြာမှောက်၊ ကြာပျံနှင့် ထီးတော် ရှိသည်။ ပစ္စယာ အဆင့်မှ ထီးတော်အထိ ပေ ၁၅ဝ မြင့်သည်။ ပစ္စယာအဆင့်ဆင့်တွင် ငါးရာ့ ငါးဆယ်ဇာတ်တော် ရုပ်ကြွ အုတ်ချပ်များရှိသည်။ ညာဘက်တွင်ဖော်ပြထားသောပုံတော်သည် ရွှံ့ကိုမီးဖုတ်ပြီး ပြုလုပ်ထားသည့် ပုံတော်ဖြစ်သည်။
ရွှေစည်းခုံစေတီသည် အဆောက်အအုံ အစိတ်အပိုင်း စုံလင်မှုအနေဖြင့် တည်ရှိသည်။ ပစ္စယာသုံးဆင့်တွင် ထောင့်စေတီများ စိုက်ထားခြင်း၊ နတ်မုခ်၊ နတ်လှေကားများ တပ် ဆင်ထားခြင်းတို့မှာ ပုဂံခေတ်ဦးတွင် ဆန်းသစ်သော ဗိသုကာ လက်ရာများ ဖြစ်သည်နှင့်အမျှ နှောင်းခေတ်များတွင်လည်း ဆက်လက်၍ ဤနည်းနှင်နှင် တင့်တယ်စွာ တည်ဆောက်သည့် အလေ့ ဖြစ်လာကြသည်။ ရွှေစည်းခုံစေတီတော်ကို အောက်ပိုင်း မှ အထက်ပိုင်းသို့ အဆင့်ဆင့် ဖူးမြော်လျှင် တတိယပစ္စယာ အထက်၌ ရှစ်ထောင့်ကြာဝန်း၊ ကြေးဝိုင်း၊ ကြာမှောက်ကြာလန် နှင့် ခါးပတ်တို့ကို တွေ့မြင်နိုင်သည်။ ယင်းအထက်ရှိ ခေါင်းလောင်းပုံသည် နခမ်းထူ၊ ခေါင်းလောင်းနား၊ ရင်ဖွဲ့ခါးပတ် တို့ဖြင့် အပြည့်အစုံပါသည်။ ထို့အထက်တွင် သပိတ်မှောက်နှင့် ဖောင်းရစ်များ ရှိသည်။ ရွှေစည်းခုံ ဖောင်းရစ်များသည် ယခု ကာလစေတီ အများအပြား၌ကဲ့သို့ တစ်ခုနှင့်တစ်ခု ဆက်မနေပဲ ဖောင်းများအကြားတွင် ပတ်ကြီး ပတ်သေး၊ မိုးလျှောဟူသော အရစ်များကို ပြေပြစ်စွာ ထည့်သွင်းထားလေသည်။ ဖောင်းရစ် များ အထက်တွင်မှ ကြာစိတ်၊ ကြာမှောက်၊ ရွဲ၊ ကြာပျံ၊ နောက်ထပ် ကြာစိတ်တစ်ရစ်တို့ကို ပြုလုပ်ထားသည်။ ယင်း အထက်တွင် ပဉ္စလောဟာ ချယားသီးနှင့် ထီးတို့ရှိသည်။၁
ရင်ပြင်တော်
ပြင်ဆင်ရန်
စေတီ၏လေးဘက်လေးတန်၌ အုတ်ဂန္ဓကုဋီလေးဆောင်ရှိသည်။ ယင်းဂန္ဓကုဋီတိုက်များ အတွင်း၌သတ္တဝါများ မကြောက်ကြကုန်လင့်ဟူသော လက်အနေအထားဖြင့်အလွန်လက်ရာမြောက်သော မတ်ရပ်ကြေးဆင်းတု တစ်ဆူစီ ရှိသည်။ ဉာဏ်တော် ၁၂ ပေမြင့်သည့် ပုဂံခေတ်လက်ရာဖြစ်သည်။ မူလက ဂန္ဓကုဋီတိုက်တံခါး များရှိသော်လည်း ယခုအခါ ၁ ခုသာ ကျန်တော့သည်။ ရင်ပြင်တော် အနောက်ဘက် ပိုင်းတွင် နတ်ရုပ်တု၊ ဘိုးတော်ရုပ်တု၊ သိကြားရုပ်တုစသည်များလည်း သူ့အဆောင်နှင့်သူ ရှိသည်။ စေတီပရဝုဏ်အတွင်း အရှေ့တောင်ထောင့်၌ မိရိုးဖလာ သုံးဆယ့်ခုနှစ်မင်း နတ်ရုပ်များ ရှိသည်။ ရင်ပြင်တော် အရှေ့မြောက်ထောင့်တွင် ကျောက်စာရုံရှိသည်။ ကျောက်စာရုံ ထဲတွင် ခေတ်အဆက်ဆက်မှ ရေးထိုးထားခဲ့သည့် ကျောက်စာများထဲမှ ကျောက်စာ ၆ ချပ်ကို သိမ်းဆည်းထားသည်။ ကျန်းစစ်သားမင်းကြီး၏ ကျောက်စာတိုင်ကြီး ၂ တိုင်သည် အရှေ့ဘက်မုခ် တွင်ရှိသည်။ ရှေးမွန်ဘာသာဖြင့် ရေးထိုးထားသည်။
သိမှတ်ဖွယ်ရာ
ပြင်ဆင်ရန်
ရွှေစည်းခုံစေတီအောက်ခြေတွင် ပစ္စယံသုံးဆင့်ရှိပြီး ပစ္စယံသုံးဆင့်အထက်တွင် ရှစ်ထောင့်ကြာဝန်း ကျည်းဝန်း၊ ခေါင်းလောင်းပုံ၊ ရင်စည်း၊ သပိတ်မှောက်၊ ဖောင်းရစ် အဆင့်ဆင့်၊ ကြာမှောက်၊ ရွဲ၊ ကြာလန်၊ ပဉ္စလောဟာချရားသီး၊ ထီးအဆင့်ဆင့်ဖြင့် တည်ဆောက် ထားသည်။
ရွှေစည်းခုံစေတီတော်၏ ပစ္စယံအဆင့်ဆင့်တွင် စဉ့်စိမ်းသုတ် အုတ်ချပ်များဖြင့် ပြုလုပ်ထားသော ၅၅၀ဇာတ်များကို ဇာတ်အမည်၊ နံပါတ်များနှင့်တကွ တွေ့ရသည်။ ရွှေစည်းခုံစေတီ၏ မျက်နှာလေးဖက်တွင် ကြေးဂူတိုက် လေးတိုက်ရှိပြီး ထိုတိုက်များထဲတွင် ၃၉၀မီတာ ၁၂၈ပေခန့် အမြင့်ရှိ ရပ်တော်မူဗုဒ္ဓရုပ်ပွားတော် ကြေးဆင်းတု အဘယမုဒြာနှင့် ဝရဒမုဒြာ များရှိသည်။ ပုဂံခေတ် ကြေးသွန်း ကြေးခတ်နည်းပန်းတဉ်းပညာကို လေ့လာနိုင်သည်။
ရွှေစည်းခုံစေတီတော်၏ အရှေ့ဘက်မုခ်တွင် ရှေးမွန်ဘာသာဖြင့် ရေးထိုးထားသည့် ကျန်စစ်သားမင်း အေဒီ ၁၀၈၄၁၁၁၃ ၏ နန်းတက်အမိန့်တော် ပြန်တမ်းကျောက်စာတိုင် နှစ်တိုင်ရှိသည်။ ထိုကျောက်စာတွင် ကျန်စစ်သားမင်းသည် ဘုရားရှင်လက်ထက်၌ ဗိဿနိုးဖြစ်ခဲ့ပြီး နောင်အခါ အရိမဒ္ဒပူရပြည်တွင် တရားစောင့်သော မင်းဖြစ်လာမည်ဟု ဘုရားက ဗျာဒိတ်ပေးခဲ့ကြောင်း၊ တိုင်းသူပြည်သားတို့ကို ကြင်နာစွာ အုပ်ချုပ်မည့်အကြောင်း ရေးထိုးထားသည်။
ဟံသာဝတီဘုရင့်နောင်ကျော်ထင်နော်ရထာအေဒီ၁၅၅၀၁၅၈၁ သည် ရွှေစည်းခုံစေတီကို ရွှေသင်္ကန်းကပ်လှူခဲ့ပြီး ထိုအကြောင်းကို ၂၃မေ၊ ၁၅၅၇ ကလှူခဲ့သည့် ၂၁၀၀ပိဿာ၊ ၃၁၈တန်ရှိ ကုသိုလ်တော်ခေါင်းလောင်းစာတွင် ဖော်ပြခဲ့သည်။
ကုန်းဘောင်ခေတ်ဆင်ဖြူရှင်မင်းအေဒီ ၁၇၆၃၁၇၇၆ သည် ၃၀မေ၊ ၁၇၆၈ တွင် ရွှေစည်းခုံစေတီကို ထီးတော်တင်ပြီး ၎င်း၏အလှူဒါနကို ရေးထိုးထားသည့် မော်ကွန်း ကျောက်စာရှိသည်။ ရွှေစည်းခုံ စေတီရင်ပြင်ရှိ အုတ်ဇရပ်အတွင်းရှိ ပုဂံခေတ်က ထုလုပ်ခဲ့သည့်ဗုဒ္ဓခြေတော်ရာ၊ သစ်သားပန်းပု သိကြားရုပ်နှင့် သစ်သားပန်းပု တံခါးရွက်တို့ကို လေ့လာနိုင်သည်။ ရွှေစည်းခုံစေတီ ပန္နက်ရိုက်ရာ၌ အခြေပြုသည့် ပန္နက်သဲဂူ၊ အုတ်ဇလားဂူ တို့လည်းရှိသည်။
အံ့ဖွယ်ကိုးပါး
ပြင်ဆင်ရန်
ရွှေစည်းခုံစေတီသည် အတွင်းအံ့ကိုးပါး၊ အပြင်အံ့ကိုးပါးနှင့် ပြည့်စုံသည်ဟု ယုံကြည်ကြသည်။
အတွင်းအံ့ကိုးပါး
ပြင်ဆင်ရန်
ထီးတော်အလွန်ကြီးသော်လည်း သံကြိုးမဆိုင်းရခြင်း၊
စေတီ၏အရိပ်သည် တံတိုင်းအပြင်သို့ မရောက်ခြင်း။
စေတီ၏ထိပ်မှ ရွှေစက္ကူပစ်ချလျှင် အပြင်သို့မရောက်ခြင်း။
စေတီ၏ မဟာရံတံတိုင်းအတွင်း လူမည်မျှများများ ပြည့်ကျပ်မနေခြင်း။
တန်ဆောင်မုန်းလပြည့်ပွဲတော်တွင် ပထမသပိတ်တော်၌ မည်သူမျှ ဆွမ်းဦးမတင်နိုင်ခြင်း။
အဝေးကကြည့်လျှင်ကုန်း၊ အတွင်းမှကြည့်လျှင် ကျင်းသဖွယ်ထင်ရခြင်း။
စေတီ၏တစ်ဖက်မှ တီးသောစည်သံကို အခြားတစ်ဖက်မှ မကြားရခြင်း။
မိုးသည်းထန်စွာရွာသော်လည်း စေတီရင်ပြင်၌ ရေမတင်ခြင်း။
စေတီတော် အရှေ့တောင်ထောင့်ရှိ ခရေပင်သည် ၁၂ ရာသီ ပွင့်ခြင်းတို့ဖြစ်သည်။
ထို့အတွက်ကြောင့် ရှေးမှယနေ့တိုင် အစဉ်အဆက် မှတ်ခဲ့ကြသည်မှာ  တန်ခိုးမှာ ရွှေစည်းခုံ၊ အနုမှာ အာနန္ဒာ၊ ထုမှာ ဓမ္မရံ၊ အမြင့်မှာ သဗ္ဗညု ဟူ၍ ဖြစ်သည်။
အပြင်အံ့ကိုးပါး
ပြင်ဆင်ရန်
ဧရာဝတီမြစ်ကမ်းစပ် ရေစီးအတွင်း စွယ်တော်တင်လာသည့် ဆင်ဖြူတော်ဝပ်သည့်နေရာ သောင်ဖြစ်လာခြင်း။
ထိုသဲသောင်တို့သည် ကျောက်ဖြစ်လာခြင်း။
ဧရာဝတီမြစ်ရေသည် စေတီတော်ကို ဦးခိုက်ရစ်ဝဲ စီးဆင်းခြင်း။
မဟာရံတံတိုင်းသည် ရှစ်ပယ် ၁၄၁၆ဧက ကျယ်ဝန်းခြင်း။
စေတီတည်ရာတွင် တုရင်းတောင်မှ ကျောက်များကို ပုဂံပြည်သူတို့ လက်ဆင့်ကမ်းသယ်ခြင်း။
ကျောက်သယ်ယူသူများ အရိပ်ရရန် မန်ကျည်းပင်များ ချက်ချင်းပေါက်ခြင်း။
ကျောက်သယ်အပြီး မန်ကျည်းပင်များ ပျောက်ခြင်း။
ရွှေစည်းခုံစေတီ အရှေ့မျက်နှာစာ လှေကားအနီးရှိ ရေမှန်အတွင်း၌ စေတီအရိပ်ထင်ခြင်း။
စေတီကို အဝေးမှကြည့်ပါက ကုန်းမြင့်ပေါ်တွင် တည်ထားသည်ဟု ထင်ရခြင်းတို့ ဖြစ်သည်။၄
ရွှေစည်းခုံဘုရားကျောက်စာ
ပြင်ဆင်ရန်
ပုဂံခေတ်  ခန့်ကကျန်စစ်သားမွန်ဘာသာဖြင့် ရေးထိုးထားသောရွှေစည်းခုံဘုရားကျောက်စာဖြစ်သည်။
မြန်မာပြန်
ပြင်ဆင်ရန်
ပုဂံကို ရန်သူတို့ ဖျက်ဆီးသောအခါ အမျိုးလေးပါးသည် စစ်သုံ့ပန်းဖြစ်၍ အချို့လည်း အောက်အကြေသို့ ပါကြရသည်။အချို့လည်း အထက်အညာသို့ ပါကြရသည်။ငါ၏ အကူအညီဖြင့် ထိုသူတို့ ပုဂံသို့ ပြန်ရောက်စေပါအံ့။များစွာသော သူခပ်သိမ်းတို့သည် သားတကွဲ ၊ မယားတကွဲ ၊ မိကွဲ ၊ ဖကွဲ ဖြစ်ကြရကုန်၏။ထိုသူတို့၏ ဒုက္ခကို ငါငြိမ်းပါအံ့။ထိုသူတို့၏ မျက်ရည်ကို ငါသုတ်ပါအံ့၊ငါ၏ ယာလက်ဖြင့် ဆန်စပါးရိက္ခာကိုပေးအံ့၊ငါ၏ဝဲလက်ဖြင့် ဝတ်စားတန်ဆာ ပေးအံ့။အမိသည် သားငယ်အား ရင်ခွင်၌ နှစ်သိမ့်သကဲ့သို့ ငါသည်လည်း တိုင်းသူပြည်သားတို့ကို နှစ်သိမ့်ပါအံ့၊
အခြား ဘာသာ ပြန်ဆိုမှုများ
ပြင်ဆင်ရန်
မူရင်း မွန်ဘာသာ ကို ပင်  က ဤသို့ အင်္ဂလိပ် ဘာသာ သို့ ပြန်ဆိုထားသည် ကိုလည်း တွေ့ရသည်။  တွင် ရေးထိုးခဲ့သော ကျောက်စာကို အင်္ဂလိပ်ဘာသာသို့ ပြန်ဆိုထားခြင်း။
ရုပ်ပုံများ
ပြင်ဆင်ရန်
၁၈၅၅ ခုနှစ်တွင် စေတီတော်ကို ဖူးမြင်ရပုံ
၁၉၇၅ ခုနှစ် ငလျင်လှုပ်ပြီး တစ်နှစ်အကြာ
ရဟန်းတော်များ စေတီတော်တန်ဆောင်းနားတွင် ဆွမ်းခံကြွခြင်း
ဗုဒ္ဓရုပ်ပွားတော်
ရင်ပြင်တော်
နတ်ရုပ်ပုံ
မြင်းခွာရာ
မြင်းရုပ်တု
ရွှေစည်းခုံစေတီတော်ရှိ ရေချိုင့်
နဂါးရုပ်တု
လှံထောက်ရာ
ခြင်္သေ့ရုပ်တု
အဖေထက် သားတစ်လကြီးနတ်နန်း
ကိုးကား
ပြင်ဆင်ရန်
၁၀၁၁၁၂၁၃၁၄မြန်မာ့စွယ်စုံကျမ်း၊ အတွဲ၁၁
မောင်ကြည်ပန်းမြင်းကပါ၊ ယဉ်ကျေးမှုအမွေ ပုဂံမြေမှ စေတီပုထိုးများ
ဦးကျော်အောင်စာတည်းမှူး၊ တက္ကသိုလ် ဘာသာပြန်နှင့် စာအုပ်ထုတ်ဝေရေးဌာန၊ အဆင့်မြင့်ပညာဦးစီးဌာန  ပုဂံစေတီပုထိုးများ
ပုဂံညောင်ဦး ရွှေစည်းခုံစေတီတော် လမ်းညွှန်စာစောင် မှ ၁၉၉၂ခု
ရှု
ပြော
ပြင်
ပုဂံ
သမိုင်းကြောင်းပုဂံခေတ်
ပုဂံမင်းဆက်
ပုဂံခေတ်ကဗျာ
မြစေတီကျောက်စာ
တန္တရအယူဝါဒ
စွယ်တော်လေးဆူရွှေစည်းခုံစေတီ
တန့်ကြည့်တောင်စေတီ
လောကနန္ဒာစေတီ
တုရင်တောင်စေတီ
ဘုရားပုထိုးများဂူပြောက်ကြီး ဝက်ကြီးအင်း
ဂူပြောက်ငယ် ဝက်ကြီးအင်း
ဆပဒစေတီ
ကျောက်ဂူဥမင်ဘုရား
ကုန်းတော်ကြီးဂူဘုရား
သကျမုနိဂူဘုရား
ထီးလိုမင်းလိုဘုရား
အာနန္ဒာဘုရား
ရွှေဂူကြီးဘုရား
သံတော်ကြားဘုရား
သဗ္ဗညုဘုရား
ဓမ္မရံကြီးဘုရား
ရွှေဆံတော်စေတီ
ရှင်ပင်သာလျောင်း
မင်္ဂလာစေတီ
ပုထိုးသားများဂူဘုရား
ကန်တော့ပလ္လင်ဘုရား
မဟာဗောဓိစေတီ
ဗူးဘုရား
ဂူပြောက်ကြီး မြင်းကပါ
ဂူပြောက်ငယ် မြင်းကပါ
မြင်းကပါစေတီ
ပေါ်တော်မူဘုရား
မနူဟာဘုရား
နန်းဘုရားကျောင်း
အပယ်ရတနာဘုရား
နဂါးရုံဂူဘုရား
စိမ်းညက်အစ်မဘုရား
စိမ်းညက်ညီမဘုရား
နန္ဒာမညာဂူဘုရား
သမ္ဘူလဘုရား
ဘုရားသုံးဆူ
လေးမျက်နှာဂူဘုရား
ဓမ္မရာဇိကဘုရား
စူဠာမဏိဘုရား
မြစေတီ
ပြဿဒါးကြီး ပြဿဒ်ကြီး
အလိုတော်ပြည့်ဂူဘုရား
ရှင်မထီးဘုရား
ငကျွဲနားတောင်းစေတီ
လောကထိပ်ပန်ဘုရား
စိုးမင်းကြီးစေတီ
ဖက်လိပ်ဘုရားများ
စေတနာကြီးဘုရား စည်စနာ
ဂူပြောက် ဗိုလ်ချိုမိဂူပြောက်
တရုတ်ပြေးဘုရားကြီး
ရပ်စောက်ဂူဘုရား
တောင်ပုံလောကနာထ ဂူဘုရား
တိုင်းချွတ်ဂူဘုရား
ပုတ္တလင်ပုထိုး
မြင်းပြဂူဘုရား
ကျဆင်းဂူဘုရား
အဇ္ဇဂေါဏဂူဘုရား
ငလူးဂူဘုရား
စောလှဝန်းဂူဘုရား
မလာဖြစ်ဂူဘုရား
မလုံးဖြစ်ဂူဘုရား
လက်ပွတ်ကန်ဂူဘုရား
သင်္ကန်းရုံဂူဘုရား
သမန်းဂူဘုရား
ဇံသီးဂူဘုရား
ထောက်လှော်ကားဂူဘုရား
တပ်ခလေးဂူဘုရား
ပိန္နဲဂူဘုရား
ဇေယျသွတ်ဂူဘုရား
ကဇွန်းအိုဘုရား
သုံးနယ်ခြားဂူဘုရား
ဆင်များရှင်ဘုရား
ရှင်ပင်သက်ရှည်ဘုရား
သက်တော်ရစေတီတော်
ထီးတန်ဆောင်ဘုရား
ငှက်ပစ်တောင်ဘုရား
နရသီဟပတေ့မင်းကောင်းမှုဘုရား
အိမ်ရာကျောင်းငါးမျက်နှာ
တန်ဆောင်းဂူဘုရား
မြေပုံသာဘုရားလှလောကမုနိ
တာမနိဘုရား
ချောက်ဘုရားလှ
ချောက်ဘုရားလှငယ်
ဂူနီဘုရား
အထင်ကရ နေရာများပုဂံမြို့ဟောင်း
ပုဂံမြို့သစ်
ပုဂံရှေးဟောင်းသုတေသနပြတိုက်
ပုဂံနန်းတော်ရာ
သရပါတံခါး
ငှက်ပစ်တောင်
မြင်းကပါ
ဥပါလိသိမ်
နတ်လှောင်ကျောင်း
ရှင်အာနန္ဒာအုတ်ကျောင်း
ကျန်စစ်သားဥမင်
မြကန်ပိဋကတ်တိုက်
မီးမလောင်ကျောင်း
စိုးမင်းကြီးကျောင်း
အာမနာကျောင်းဖွားစောရွာမင်းနန်သူရွာ
သူဌေးမုခ်ဂူ
ကျောက်စာဂူ
စာသင်ဂူ
တုရင်တောင်
မြကန်စက္ကူတိုက်
တန့်ကြည့်တောင်
သမီးဝှက်ဥမင်နှင့် မြားသဂူ
သီရိပစ္စယာ
ရွှေစည်းခုံစေတီတော်ပုဂံမှ ရယူရန်
ကဏ္ဍများ
ပုဂံရှိ စေတီပုထိုးများ
ဝှက်ထားသော ကဏ္ဍများဝီကီဒေတာရှိ ကိုဩဒိနိတ်များ
မြေပုံများပါဝင်သည့် စာမျက်နှာများ
ဤစာမျက်နှာကို ၁၈ မေ ၂၀၂၃၊ ၀၃၄၅ အချိန်တွင် နောက်ဆုံး ပြင်ဆင်ခဲ့သည်။
စာသားများကိုလိုင်စင်ဖြင့် ရရှိနိုင်ပြီး ထပ်ဆောင်းသတ်မှတ်ချက်များ ရှိနိုင်သည်။
အသေးစိတ်အတွက်အသုံးပြုခြင်းဆိုင်ရာ သတ်မှတ်ချက်များတွင် ကြည့်ပါ။
ကိုယ်ပိုင်ရေးရာ မူဝါဒ
ဝီကီပီးဒီးယား အကြောင်း
သတိပြုစရာများ
ဆော့ဖ်ဝဲလ်တီထွင်ရေးသားသူများ
စာရင်းအင်း
ကွတ်ကီး ထုတ်ပြန်ချက်
မိုလ်ဘိုင်း
ရှာဖွေရန်
ရှာဖွေရန်
ရွှေစည်းခုံ စေတီတော် ပုဂံ
၁၁ ဘာသာစကားများ ၁၁ ခုအကြောင်းအရာအသစ် ထပ်ထည့်ရန်
ရွှေစည်းခုံ စေတီတော် ပုဂံ                    တမ်းပလိတ်           တမ်းပလိတ်           တမ်းပလိတ်ပုဂံ           တမ်းပလိတ်           တမ်းပလိတ်             တမ်းပလိတ်             တမ်းပလိတ်             တမ်းပလိတ်             တမ်းပလိတ်