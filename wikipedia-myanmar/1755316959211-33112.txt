နိဗ္ဗာန်  ဝီကီပီးဒီးယား၀၁၂၃၄၅၆၇၈၉ ဇန်နဝါရီဖေဖော်ဝါရီမတ်ဧပြီမေဇွန်ဇူလိုင်ဩဂုတ်စက်တင်ဘာအောက်တိုဘာနိုဝင်ဘာဒီဇင်ဘာနိဗ္ဗာန်နိဗ္ဗာန်    ပါဠိဘာသာစကား ပါဝင်သော ဆောင်းပါးများသင်္သကရိုက်ဘာသာစကား ပါဝင်သော ဆောင်းပါးများ  မြန်မာဘာသာစကား ပါဝင်သော ဆောင်းပါးများတရုတ်ဘာသာစကား ပါဝင်သော ဆောင်းပါးများဂျပန်ဘာသာစကား ပါဝင်သော ဆောင်းပါးများခမာဘာသာစကား ပါဝင်သော ဆောင်းပါးများကိုရီးယားဘာသာစကား ပါဝင်သော ဆောင်းပါးများမွန်ဂိုးလီးယားဘာသာစကား ပါဝင်သော ဆောင်းပါးများသီဟိုဠ်ဘာသာစကား ပါဝင်သော ဆောင်းပါးများထိုင်းဘာသာစကား ပါဝင်သော ဆောင်းပါးများဗီယက်နမ်ဘာသာစကား ပါဝင်သော ဆောင်းပါးများအင်ဒိုနီးရှားဘာသာစကား ပါဝင်သော ဆောင်းပါးများဘာသာစကား ပါဝင်သော ဆောင်းပါးများတိဘက်ဘာသာစကား ပါဝင်သော ဆောင်းပါးများဗုဒ္ဓဘာသာ ဝေါဟာရများပါဠိဝေါဟာရများဝိပဿနာဗုဒ္ဓဘာသာဘာသာရေး၃၁ဘုံနိဗ္ဗာန်မာတိကာသို့ ခုန်သွားရန်ပင်မ မီနူးပင်မ မီနူး
ဘေးဘားသို့ရွှေ့ပါဝှက်ရန်
အညွှန်း
ဗဟိုစာမျက်နှာ
မာတိကာ
လက်ရှိဖြစ်ရပ်များ
ကျပန်းစာမျက်နှာ
ဝီကီပီးဒီးယား အကြောင်း
ဆက်သွယ်ရန်
ပါဝင်ပံ့ပိုးရန်
အကူအညီ
တည်းဖြတ်ခြင်း လေ့လာရန်
ပေါင်းကူးနေရာ
လတ်တလော အပြောင်းအလဲများ
ဖိုင်တင်ရန်
အထူး စာမျက်နှာများ
ရှာဖွေရန်
ရှာဖွေရန်
ပုံပန်းသွင်ပြင်
လှူဒါန်းမှု
အကောင့် ဖန်တီးရန်
အကောင့်ဝင်ရန်
ကိုယ်ပိုင် ကိရိယာများလှူဒါန်းမှု
ပံ့ပိုးရန်
အကောင့် ဖန်တီးရန်
အကောင့်ဝင်ရန်
ထွက်ပြီးသား တည်းဖြတ်သူများအတွက် စာမျက်နှာများပိုမို လေ့လာရန်
ဆွေးနွေးရန်
မာတိကာ
ဘေးဘားသို့ရွှေ့ပါဝှက်ရန်
အစပိုင်း
၁နိဗ္ဗာန်ဟူသည်
၂သာလွန်မြင့်မြတ်သော ချမ်းသာ
၃နိဗ္ဗာန်သည် ခန္ဓာနှင့်စပ်၏ဟူသောအဆို
၄ပညတ်မျှသည် နိဗ္ဗာန်မဟုတ်
၅နိဗ္ဗာန်စံ ပုဂ္ဂိုလ်မရှိ
၆တဏှာချုပ်ရာ နိဗ္ဗာန်
၇ရေဓာတ် မြေဓာတ် မီးဓာတ် လေဓာတ်တို့ မရှိရာ နိဗ္ဗာန်
၈အရှည် အတို အကြီး အငယ် စသည့်ဝတ္ထုတို့ ထောက်တည်ရာမရ
၉နာမ်ခန္ဓာတို့ အကြွင်းမဲ့ချုပ်ရာ နိဗ္ဗာန်
၁၀နိဗ္ဗာန် ပကတူပနိဿယပစ္စည်း ပစ္စယုပ္ပန် မထိုက်
၁၁နိဗ္ဗာန်သည် ရွှေငွေစသည်ဖြင့် ပြုလုပ်ထားသည့် အရာမဟုတ်
၁၂နိဗ္ဗာန် အနတ္တ
၁၃ဘုရား ရဟန္တာတို့ စုတိစိတ်သည် နိဗ္ဗာန်ကို အာရုံမပြု
၁၄နိဗ္ဗာန်  ကလျာဏပုထုဇဉ်တို့ မှန်းဆသိ
၁၅နိဗ္ဗာန်  အတ္ထိပစ္စည်း အဝိဂတပစ္စည်း မတပ်
၁၆ပရမတ္ထတရား လေးပါးပြရာ နိဗ္ဗာန်အဆုံးထား
၁၇ပေါ့ပေါ့အားထုတ်ရုံနှင့် နိဗ္ဗာန်မရနိုင်
၁၈နိဗ္ဗာန်ချမ်းသာ
၁၉သင်္ခတတရားမှလွတ်သော နိဗ္ဗာန်
၂၀နိရောဓသစ္စာထိုက်သော နိဗ္ဗာန်
၂၁အတိုအထွာ နိဗ္ဗာန်ဒေသနာများ
၂၂နိဗ္ဗာန်ဂုဏ် အာရုံပြုရည်မှန်း စီးဖြန်းပုံ
၂၃အရိယာမဂ်ကို နိဗ္ဗာန်ဟု အန္ဓကဂိုဏ်းသားတို့ယူ
၂၄ပဋိစ္စသမုပ္ပါဒ်ကို နိဗ္ဗာန်ဟု ပုဗ္ဗသေလိယ မဟိံသာသကဂိုဏ်းသားတို့ယူ
၂၅အရူပတရား နိဗ္ဗာန်ဟု ယူသည်ကိုပယ်
၂၆နိရောဓသေမာပတ်ကို နိဗ္ဗာန်ဟု အန္ဓကနှင့် ဥတ္တရာပထဂိုဏ်းသားတို့ယူ
၂၇ကောင်းကင်ကို နိဗ္ဗာန်ဟု ယူသူတို့ လည်းရှိ
၂၈သံယောဇဉ်မပယ်ပဲ ပရိနိဗ္ဗာန်ပြုဟု အန္ဓကဂိုဏ်းသားတို့ယူ
၂၉ကျမ်းကိုး
နိဗ္ဗာန်
၈၉ ဘာသာစကားများ ၈၉ ခု
ပအိုဝ်ဘာသာ
လင့်ခ်များကို တည်းဖြတ်ရန်
စာမျက်နှာ
ဆွေးနွေးချက်
မြန်မာဘာသာ
ဖတ်ရန်
ပြင်ဆင်ရန်
ရာဇဝင်ကြည့်ရန်
ကိရိယာများကိရိယာများ
ဘေးဘားသို့ရွှေ့ပါဝှက်ရန်
ဆောင်ရွက်ချက်များ
ဖတ်ရန်
ပြင်ဆင်ရန်
ရာဇဝင်ကြည့်ရန်
ယေဘုယျ
ဘယ်ကလင့်ခ်ထားလဲ
ဆက်စပ်သော အပြောင်းအလဲများ
ပုံသေလိပ်စာ
စာမျက်နှာ အချက်အလက်များ
ဤစာမျက်နှာကို ကိုးကားပြုရန်
အတိုကောက်  ရယူရန်
ပရင့်ပို့လွှတ်
စာအုပ်တစ်အုပ် ဖန်တီးရန်
အနေဖြင့် ရယူရန်
ပရင့်ထုတ်နိုင်သော ဗားရှင်း
အခြား ပရောဂျက်များတွင်
ဝီကီမီဒီယာ ကွန်မွန်းစ်
ဝီကီဒေတာ
ပုံပန်းသွင်ပြင်
ဘေးဘားသို့ရွှေ့ပါဝှက်ရန်
ဝီကီပီးဒီးယား မှ
ဘာသာပြန်ဆိုချက်များနိဗ္ဗာန်အင်္ဂလိပ်ဘာသာပါဠိသင်္သကရိုက်မြန်မာနိဗ္ဗာန်တရုတ်ဂျပန်ခမာကိုရီးယားမွန်နဳဗာန်မွန်ဂိုရှမ်းိ်ပ်သီဟိုဠ်တိဘက်ထိုင်းဗီယက်နမ်အင်ဒိုနီးရှား
၁ဝါနမည်သောတဏှာမှ ထွက်မြောက်တတ်သောတရား၊ဝါနမည်သော တဏှာမရှိရာဖြစ်သော တရား၊ရာဂအစရှိသော အပူမီးတို့၏ ငြိမ်းအေးခြင်း၊ သံသရာဝဋ်ဆင်းရဲဒုက္ခမှ ငြိမ်းအေးသောတရား၊ ဆင်းရဲမှု ၃ပါးတို့၏ အပြီးတိုင် ချုပ်ငြိမ်းခြင်း။၂
က ကိလေသနိဗ္ဗာန် ကိလေသာတို့၏ ငြိမ်းအေးမှု။
ခ အနုပါဒိသေသနိဗ္ဗာန်ဝိပါက်နာမက္ခန္ဓာကဋတ္တာရုပ် အကြွင်းမရှိ ငြိမ်းအေးမှု။၃
နိဗ္ဗာန် ဆိုသည်မှာဗုဒ္ဓဘာသာဝင်များ၏ အမြင့်မားဆုံး အဆုံးသတ်ဖြစ်သော ဘာသာရေးရည်မှန်းချက်ဖြစ်ပေသည်။မဟာယာနနှင့်ထေရဝါဒဟူ၍ဂိုဏ်းကြီး နှစ်ခုကွဲသကဲ့သို့ နိဗ္ဗာန်နှင့် ပတ်သက်သော အယူအဆမှာလည်း ကွဲပြားသည်။ မဟာယာနကျမ်းများတွင် နိဗ္ဗာန်ကို သုခချမ်းသာတို့ဖြင့် ပြည့်စုံသည့် ဘုံဗိမာန်အဖြစ်လည်းကောင်း၊ သံသရာကိုယ်၌ကပင် နိဗ္ဗာန်ဖြစ်သည် ဟူ၍လည်းကောင်း ကွဲပြားသော အယူအဆများ၊ သဘောတရားများကို တင်ပြထားသည်။ သို့သော် ထေရဝါဒတွင်မူ ဆရာစဉ်ဆက်နှင့် ကျမ်းဂန်များတွင် နိဗ္ဗာန်သည် တည်နေရာဘုံအဖြစ် မယူဆ၊ မသတ်မှတ်သင့်ကြောင်း၊ သံသရာနှင့် ဆက်စပ်မှုကင်းမှသာလျှင် နိဗ္ဗာန်ဖြစ်ကြောင်း၊ လောကမှလွန်မြောက်နေသော လောကုတ္တရာတရား အစရှိသဖြင့် တိကျစွာရှင်းလင်းပြဆိုထားပေသည်။
ထေရဝါဒ ဗုဒ္ဓကျမ်းဂန်အရ၃၁ ဘုံ၌ ရှိကြသော သတ္တဝါတို့သည် သံသရာလည်ကြရာတွင် ၃၁ဘုံမှစိတ်၏ လုံးဝ ချမ်းသာရာဖြစ်သောကိလေသာများမှ လွတ်ကင်းရာကိုနိဗ္ဗာန်ဟု ခေါ်သည်။ နိဗ္ဗာန်တွင် သတ္တဝါတို့၏ ဒုက္ခအားလုံးမှ ကျွတ်ငြိမ်းပြီး နိဗ္ဗာန်သို့ ရောက်ရှိပြီးနောက် သံသရာ၌ အသစ်တဖန်ပြန်လည်ခြင်း မရှိတော့ပေ။
အချုပ်အားဖြင့် နိဗ္ဗာန်ဆိုသည်မှာ တပ်မက်မှု၊ တွယ်တာမှု ကင်းရာမဖြစ်ရာ ဟူ၍ အဓိပ္ပာယ်ရသည်။ ဘဝတစ်ခုနှင့် တစ်ခုကို ဆက်စပ်ပေးတတ်သော တပ်မက်မှုတဏှာ မဖြစ်ရာ ကုန်ဆုံးရာ၊ တဏှာမှ လွတ်မြောက်ရာ လွတ်မြောက်ကြောင်းပင် ဖြစ်သည်။
နိဗ္ဗာန်သည်ကောင်းကင်ဘုံကဲ့သို့ နေရာအဖြစ် မရှိပေ။ နိဗ္ဗာန်သည်ခန္ဓာငါးပါးသင်္ခါရတရား နှင့် ဆန့်ကျင်ဖက်ဖြစ်သည်။
နိဗ္ဗာန်ဟူသည်
ပြင်ဆင်ရန်
နိဗ္ဗာန်ဟူသည်
ပဋိသန္ဓေ၄ပါး လားရာဂတိ၅ပါးဝိညာဉ်၏တည်ရာ ဝိညာဏဌိတိ ၇ပါး သတ္တဝါတို့နေရာသတ္တဝါသဘုံ ၉ပါးတို့၏ အဆက်ဆက် ဖြစ်ပေါ်ခြင်းငှာ ဖွဲ့နှောင်ချုပ်စပ်တတ်သောတဏှာမှ ထွက်မြောက်တတ်သောတရား။၄
ကံနှင့်အကျိုးအကျိုးနှင့်ကံ ခန္ဓာ အချင်းချင်း သတ္တဝါနှင့်ဆင်းရဲ ယှဉ်တွဲနေ အောင် ချုပ်စပ်တတ်သော တဏှာမှထွက် မြောက်တတ်သောတရား။၅
ယုတ်ညံ့သောဘဝမြင့်မြတ်သောဘဝ ဒုဂ္ဂတိဘဝ သုဂတိဘဝအားဖြင့် ဘဝကြီးဘဝငယ် အသွယ်သွယ်ကို ချုပ်စပ်တတ်သော တဏှာမှ ထွက်မြောက်တတ်သော တရား။၆
ခန္ဓာငါးပါးစသည် အပြားရှိသော တေဘူမကတရားတို့ကို ထက်အောက်ပြောင်းပြန် အဖန်ဖန်ဖြစ်စေခြင်းဖြင့် ချုပ်စပ်တတ်သော တဏှာမှ ထွက်မြောက်တတ်သောတရား၊၇ယင်းတဏှာမရှိရာဖြစ်သော တရား၊၈ယင်းတဏှာ၏ ငြိမ်းအေးရာဖြစ်သောတရား။၉
ရာဂစသော မီး ၁၁ပါးတို့ ငြိမ်းအေးကြောင်းဖြစ်သော တရား။၁၀
အလုံးစုံသောကိလေသာဝဋ်ကမ္မဝဋ်ဝိပါကဝဋ်ဆင်းရဲ အပူဟူသမျှတို့ ငြိမ်းအေးရာဖြစ်သောတရား။၁၁
လောင်စာမီးစာ နှစ်ဖြာကုန်ခန်း၍ ငြိမ်းလေပြီးသော ဆီမီးပမာရဟန္တာအရှင်မြတ်တို့၌ ကိလေသာ ခန္ဓာ ၂ဖြာ ချုပ်ငြိမ်းရုပ်သိမ်းရာ ဖြစ်သောတရား။၁၂
ရာဂဒေါသမောဟဇာတိဇရာမရဏသောကပရိဒေဝဒုက္ခဒေါမနဿဥပါယာသဟူသော မီး ၁၁ပါးတို့၏ ငြိမ်းကြောင်းတရား။၁၃
နိဗ္ဗာန်၏ လက္ခဏာဒိစတုက္ကကို၁၄ဤမှာ ဖတ်ပါ။
နိဗ္ဗာန်အမျိုးအစားများကို ဤမှာ ဖတ်ပါ။
နိဗ္ဗာန်၏ ဝေဝုစ်ပရိယာယ်တို့ကား များလှပါသည်။နိဗ္ဗာနနာမာဝလိ အဘိဓာန်၌ ကြည့်ပါ။
သာလွန်မြင့်မြတ်သော ချမ်းသာ
ပြင်ဆင်ရန်
လူချမ်းသာအပေါင်းတို့တွင် ၄ကျွန်းလုံးကို အစိုးရသော စကြာမင်းတို့၏ စည်းစိမ်ချမ်းသာသည် အကြီးအကျယ်ဆုံးသော ချမ်းသာဖြစ်၏။ ထိုစကြာမင်းချမ်းသာသည်အနိစ္စမျိုး စင်စစ်ဖြစ်၏။ ပျက်စီးခြင်းလျှင် အဆုံးရှိ၏။ ယင်းစကြာမင်းသည်လည်းအဝိဇ္ဇာအစရှိသော ကိလေသဝဋ် ကမ္မဝဋ် ဝိပါကဝဋ်တို့မှ ကျွတ်လွတ်ခြင်း မရှိသေးသောကြောင့် ယနေ့စကြာမင်းဖြစ်သော်လည်း နောက်နေ့၌ ခွေးဘဝ၊ ဝက်ဘဝအစရှိသော အပါယ်ဘဝသို့ ကျရောက်ရန် ဝဋ်ဒုက္ခဘေးကြီး တင်းလင်းရှိနေ၏။ ထိုအဝိဇ္ဇာ၏ ချုပ်ငြိမ်းခြင်းတည်းဟူသော နိဗ္ဗာနသုခကားနိစ္စမျိုးဖြစ်၏။အနမတဂ္ဂသံသရာတွင် ဘယ်အခါမှ ပျက်ဆုံးခြင်းမရှိ။မြတ်စွာဘုရားရှင်တို့သည်မူ အဝိဇ္ဇာအစရှိသော ကိလေသဝဋ် ကမ္မဝဋ် ဝိပါကဝဋ်တို့မှ ကျွတ်လွတ်ကြလေကုန်သောကြောင့် ခွေးဘဝ၊ ဝက်ဘဝ အစရှိသော အပါယ်ဘုံဘဝနှင့်တကွ ခပ်သိမ်းသောဘဝများသို့ ကျရောက်ခြင်း မရှိကြကုန်ပြီ။ ဤသို့လျှင် ၄ကျွန်းလုံးကို အစိုးရသော စကြာမင်းကြီး၏ အကြီးကျယ်ဆုံးသော လူ့ချမ်းသာထက် ဤအဝိဇ္ဇာ၏ ချုပ်ငြိမ်းခြင်းတည်း ဟူသော နိဗ္ဗာနသုခသည် အဆသိန်းသန်းမက သာလွန်မြင့်မြတ်သော ပရမသုခကြီးဖြစ်ပေ၏။ နတ်ချမ်းသာအပေါင်းတို့တွင်လည်း သိကြားမင်းကြီးနှင့် အခြားသောနတ်မင်းကြီးတို့၏ ချမ်းသာသည် အကြီးကျယ်ဆုံးသော ချမ်းသာဖြစ်၏။ ဗြဟ္မာချမ်းသာအပေါင်းတို့တွင်လည်း မဟာဗြဟ္မာမင်းကြီးတို့၏ ချမ်းသာသည် အကြီးကျယ်ဆုံးသော ချမ်းသာဖြစ်၏။ ဤနတ်မင်းကြီး၊ ဗြဟ္မာမင်းကြီးတို့၏ ချမ်းသာသည် အနိစ္စမျိုးစင်စစ်သာ ဖြစ်ကုန်၏။ ပျက်စီးခြင်းလျှင် အဆုံးရှိကုန်၏။ ထိုသိကြားမင်း၊ နတ်မင်း၊ ဗြဟ္မာမင်းတို့သည်လည်း အဝိဇ္ဇာအစရှိသော ကိလေသဝဋ် ကမ္မဝဋ် ဝိပါကဝဋ်တို့မှ ကျွတ်လွတ်ခြင်း မရှိကြသေးသောကြောင့် ယနေ့ သိကြားမင်းကြီး၊ နတ်မင်းကြီး၊ ဗြဟ္မာမင်းကြီး၊ နောက်နေ့၌ ခွေးဘဝ၊ ဝက်ဘဝ အစရှိကုန်သော အပါယ်ဘဝသို့ ကျရောက်ရန် ဝဋ်ဒုက္ခဘေးကြီးတို့ တင်းလင်းရှိနေကုန်၏။ အဝိဇ္ဇာ၏ ချုပ်ငြိမ်းခြင်းတည်းဟူသော နိဗ္ဗာနသုခမူကား နိစ္စမျိုးဖြစ်ကုန်၏။ အနမတဂ္ဂသံသရာတွင် ဘယ်အခါမှ ပျက်ဆုံးခြင်း မရှိ။မြတ်စွာဘုရားရှင်တို့သည်မူ အဝိဇ္ဇာ အစရှိသော ကိလေသဝဋ်၊ ကမ္မဝဋ်၊ ဝိပါကဝဋ်တို့မှ ကျွတ်လွတ်ကြလေကုန်သောကြောင့် ခွေးဘဝ၊ ဝက်ဘဝ အစရှိသော အပါယ်ဘဝတို့နှင့်တကွ ခပ်သိမ်းသောဘဝသို့ ကျရောက်ခြင်း မရှိကြကုန်ပြီ။ ဤသို့လျှင် နတ်မင်းကြီး၊ သိကြားမင်းကြီး၊ ဗြဟ္မာမင်းကြီးတို့၏ အကြီးကျယ်ဆုံးသော နတ်ချမ်းသာ၊ ဗြဟ္မာချမ်းသာတို့ထက် ဤအဝိဇ္ဇာ၏ ချုပ်ငြိမ်းခြင်းတည်း ဟူသော နိဗ္ဗာနသုခသည် အဆသိန်းသန်းမက သာလွန်မြင့်မြတ်သောပရမသုခကြီး ဖြစ်ပေ၏။၁၅
နိဗ္ဗာန်သည် ခန္ဓာနှင့်စပ်၏ဟူသောအဆို
ပြင်ဆင်ရန်
နိဗ္ဗာန်သည်ခန္ဓာနှင့် စပ်သွယ်သည်သာ၁၆ယင်း နိဗ္ဗာနမ္ပိ ခန္ဓပဋိဗဒ္ဓမေဝဟူသော စကားဖြင့် ခန္ဓာမဟုတ်သော ခန္ဓာနှင့် စပ်သော တရားကို နိဗ္ဗာန်ဟု ယူရသည်။ ခန္ဓာနှင့်စပ်သော တရားဆိုသည်ကား အဝိဇ္ဇာ၏ ချုပ်ငြိမ်းခြင်း တဏှာ၏ချုပ်ငြိမ်းခြင်း ကိလေသာတို့၏ ချုပ်ငြိမ်းခြင်း နာမ်ရုပ်တို့၏ ချုပ်ငြိမ်းခြင်းဟူသော စကားမျိုး၌ ချုပ်ငြိမ်း ခြင်းဟူသော နိဗ္ဗာန်ကိုအဝိဇ္ဇာတဏှာကိလေသာနာမ် ရုပ်ဟူသော ခန္ဓာတို့နှင့် ဖက်စပ်၍သိရ ပြောဆိုရသောကြောင့် နိဗ္ဗာနမ္ပိ ခန္ဓပဋိဗဒ္ဓမေဝဟူသော စကားကို ဆိုသည်။ ထိုစကားဖြင့်ပင်လျှင် ခန္ဓာသည် နိဗ္ဗာန်မဟုတ် နိဗ္ဗာန်သည် ခန္ဓာမဟုတ်ဟု ထင်ရှားလေသည်။
ပညတ်မျှသည် နိဗ္ဗာန်မဟုတ်
ပြင်ဆင်ရန်
နိဗ္ဗာန်သည်ပညတ်မျှသာဖြစ်သည် မဟုတ်လော့ဟု မေးလျှင်လည်း မဟုတ် ဟုပင် ဖြေရမည်၊ အကြောင်းမှာနိဗ္ဗာန်ကို ပညတ်တရားဟုဆိုလျှင် နိဗ္ဗာန်ကိုအာရုံပြု သောစိတ် စေတသိက် မဂ် ဖိုလ်တို့သည် ပညတ်ကို အာရုံပြုကြရပေလိမ့်မည်၊ဓမ္မသင်္ဂဏီပါဠိတော် ပရိတ္တာရမ္မဏတိတ်၁၇၌ နိဗ္ဗာန်ကို အာရုံပြုသောတရားများကို ဟောတော်မူရာ၌ မဂ် ၄ပါးနှင့် ဖိုလ် ၄ပါးတို့ကိုသာ ဟောတော်မူပေသည်။ ပညတ်ကိုအာရုံပြုသည့် တိတ်မုတ်တရားကို ဟောရာ၌မဂ်၄ပါး ဖိုလ် ၄ပါးတို့ကို ဟောတော်မမူ၊ အကယ်၍ နိဗ္ဗာန်သည် ပရမတ္ထတရားမဟုတ်ပဲ ပညတ်တရားဖြစ်ခဲ့လျှင် နိဗ္ဗာန်ကို အာရုံပြုသောတရားကို ခွဲခြား၍ ဟောတော်မမူရာ။ သို့ရာတွင် နိဗ္ဗာန်ကို အာရုံပြုသောတရားနှင့် ပညတ်အာရုံပြုသော တရား ခွဲခြား၍ ဟောထားတော်မူ၏။ သို့ဖြစ်၍ နိဗ္ဗာန်သည် ပညတ်မဟုတ်၊ ပညတ်မှ တစ်ပါးတခြား ပရမတ္ထအားဖြင့် ထင်ရှားရှိသောတရားသာ ဖြစ်ပေသည်။၁၈
နိဗ္ဗာန်စံ ပုဂ္ဂိုလ်မရှိ
ပြင်ဆင်ရန်
ကိလေသာ ခန္ဓာ ဝဋ်ဆင်းရဲအားလုံး ငြိမ်းအေးခြင်းသဘော နိဗ္ဗာန် သည်သာ ထင်ရှားရှိ၏၊ ငြိမ်းအေးသွားသောပုဂ္ဂိုလ် နိဗ္ဗာန်စံဝင်သွားသော ပုဂ္ဂိုလ်ဟူ၍မရှိ၊ အဘိ၊ဋ္ဌ၊၂၊၈၄။ ဝိသုဒ္ဓိ၊၂၊၁၄၄။ နိဗ္ဗာန်စံဝင်သော ပုဂ္ဂိုလ်တို့၏ မရှိခြင်းကြောင့်လည်း ဘုရားပွင့်ရာ သာသနာနှင့် ကြုံကြိုက်၍ ဘုရားရှင်၏ နိဗ္ဗာန်ရောက်ကြောင်း တရားကောင်းကို နာကြားရသဖြင့် များစွာသောပုဂ္ဂိုလ်တို့ ဘဝ ဇာတ်သိမ်းကြကုန်၍ ကိလေသာ ခန္ဓာချုပ်ငြိမ်းသွားကြသော်လည်း ငြိမ်းအေးခြင်း သဘော နိဗ္ဗာနဓာတ်၏ ယုတ်လျော့သွား သည် ပြည့်သွားသည်ဟူ၍ မရှိခြင်းဖြစ်သည်။၁၉
တဏှာချုပ်ရာ နိဗ္ဗာန်
ပြင်ဆင်ရန်
လောက၌ တပ်မက်မှု တဏှာ ဖြစ်ပေါ်လျှင် ချစ်အပ် သာယာအပ်သော သဘောရှိသော စက္ခုပသာဒ  မျက်စိအကြည် သောတပသာဒ  နားအကြည်စသည်တို့၌ ဖြစ်ပေါ်တည်ရှိကြသည်။၂၀
ယင်း တဏှာချုပ်ပြန်သောအခါ၌လည်း ပြဆိုပြီးသည် စက္ခုပသာဒ သောတပသာဒစသော လောကီ တရားတို့၌ပင် ချုပ်၏။၂၁
ယင်းသို့ တဏှာချုပ်ခြင်းသည် နိဗ္ဗာန်ကို အာရုံပြု၍ အရိယာမဂ်ဖြင့်ပင် ပယ်သတ်ခြင်းကြောင့်ဖြစ်သည်။ ဥပမာ  လယ်သမားယောက်ျားသည် လယ်ခင်း၌ ဗူးခါးနွယ်ကိုမြင်၍ အညွန့်ဖျားမှ စ၍ အမြစ်ရင်းကို ရှာဖွေကာ ဖြတ်ရာ၏။ ယင်းဗူးခါးပင်သည် တဖြည်းဖြည်း ညှိုးချောက်၍ ဗူးခါးပင်ဟု ခေါ်ဝေါ်စရာမရှိ လောက်အောင် သေပျောက်ချောက်သွေ့ သွားရာ၏။ နောင်အခါ ထိုလယ်ခင်း၌ ဗူးခါးပင် ချုပ်ပြောက်သွားပြီ၊ သေသွားပြီ၊ အမြစ်ပါ ပြုတ်အောင် နှုတ်ပယ်လိုက်ပြီဟု ဆိုရ သကဲ့သို့ ချစ်အပ် သာယာအပ်သော သဘောရှိသော စက္ခုပသာဒစသောတရားတို့၌ ဖြစ်ပေါ်နေသော တဏှာကို အရိယာ မဂ်ဖြင့် ပယ်ဖြတ်အပ်ပြီးသောအခါ ယင်း တဏှာသည် ချစ်အပ် သာယာအပ်သော စက္ခုစသော တရားတို့၌ပင် ချုပ်ပျောက်သွားသည်ဟု ဆိုရ၏။ နိဗ္ဗာန်ကို အာရုံပြု၍ အရိယာမဂ်ဖြင့် အမြစ်ပြတ်အောင် ပယ်ဖြတ် လိုက်သောအခါ ယင်းတဏှာသည် နောင် တဖန်မဖြစ်ခြင်းသို့ ရောက်၏။ ဤဥပမာ၌ ယာခင်းနှင့် စက္ခုစသောတရားတို့ တူ၏။ ဗူးခါးနွယ်နှင့် တဏှာ တူ၏။ ဗူးခါးနွယ်ကို နောင်မဖြစ်ပေါ်အောင် ပယ်သတ်လိုသော ယောက်ျားနှင့် အရိယာမဂ် တူ၏။ ဗူးခါးနွယ် နောင်မဖြစ်ပေါ်ရန် စိတ်ညွတ်သော ယောက်ျားနှင့် ဗူးခါးနွယ်အမြစ်ကို ဖြတ်ခြင်းနှင့် နိဗ္ဗာန်ကိုအာရုံပြုသော အရိယာမဂ်ဖြင့် တဏှာကိုပယ်သတ်မှု တူ၏။ ဗူးခါးနွယ် နောင်မဖြစ်ပေါ်ခြင်းနှင့် တဏှာ၏ နောင် မဖြစ်ပေါ်ကြောင်းဖြစ်သော နိဗ္ဗာန် တူ၏။
တောအုပ်တစ်ခု၌ ခိုးသား ဓားပြတို့ ထကြွသောင်းကြမ်းနေကြ၏။ ယင်းခိုးသား ဓားပြတို့ကို လက်ရဖမ်းယူကာ ဆောင်လာ၍ မြို့တော်တောင်ဖက် တံခါး၌ အသေသတ်ရာ၏။ နောင်အခါ တောထည်း၌ ခိုးသား ဓားပြတို့ မရှိကြတော့ကုန်၊ သေကုန်ပြီ၊ သတ်ပြီးပြီဟု ဆိုရသကဲ့သို့ ချစ်အပ် သာယာအပ်သော သဘောရှိသော ပသာဒစက္ခု စသောတရားတို့၌ ဖြစ်ပေါ်နေသောတဏှာကို အရိယာမဂ်ဖြင့် ပယ်သတ်အပ်သောအခါ နိဗ္ဗာန်ကို အာရုံပြု၍ ပယ်သတ်ရာ၏။ နိဗ္ဗာန်ကို အာရုံပြု၍ အရိယာမဂ်ဖြင့် ပယ်သတ်ခြင်းကြောင့် ပသာဒစက္ခုစသော တရားတို့၌ ဖြစ်နေသောတဏှာ အကြွင်းမဲ့ချုပ်၏။ ယင်းသို့ ဥပမာတစ်မျိုးဖြင့်လည်း သိရာ၏။
ဤဥပမာ၌ တောအုပ်နှင့်စက္ခုစသော တရားတို့တူ၏။ ယင်း တောအုပ်၌ ထကြွ သောင်းကြမ်းနေသော ခိုးသား ဓားပြတို့နှင့် စက္ခုစသော တရားတို့၌ ဖြစ်ပေါ်နေသော တဏှာ တူ၏။ ခိုးသူသတ်သမားတို့နှင့် အရိယာမဂ် တူ၏။ နိဗ္ဗာန်ကို အာရုံပြု၍ ချုပ်သောကြောင့် နိဗ္ဗာန်၌ တဏှာချုပ်သည်မည်၏။ သို့ဖြစ်၍ တဏှာချုပ်ရာ နိဗ္ဗာန် ဟု ဆိုရ၏။၂၂
ရေဓာတ် မြေဓာတ် မီးဓာတ် လေဓာတ်တို့ မရှိရာ နိဗ္ဗာန်
ပြင်ဆင်ရန်
နိဗ္ဗာန်၌ ရေဓာတ် မြေဓာတ် မီးဓာတ် လေဓာတ်တို့ ထောက်တည်ရာလုံးဝမရ။၂၃
ယင်းသို့ ရေ မြေ မီး လေဓာတ်တို့ ထောက်တည်ရာမရ ဆိုသဖြင့် အလုံးစုံ သော ရုပ်ဟူသမျှတို့ နိဗ္ဗာန်မှာမရှိဟု သိအပ်၏။
အရှည် အတို အကြီး အငယ် စသည့်ဝတ္ထုတို့ ထောက်တည်ရာမရ
ပြင်ဆင်ရန်
နိဗ္ဗာန်၌ အရှည် အတို အကြီး အငယ် တင့်တယ်သောဝတ္ထု မတင့်တယ်သောဝတ္ထုများ ထောက်တည်ရာမရ။၂၄
ယင်းသို့ အရှည် အတိုစသည်ဝတ္ထုများ ထောက်တည်ရာမရဟု ဆိုသဖြင့် ပုဂ္ဂိုလ် သတ္တဝါ အတ္တဇီဝစသော ပညတ်များလည်း နိဗ္ဗာန်မှာ မရှိဟု မှတ်ရာ၏။
နာမ်ခန္ဓာတို့ အကြွင်းမဲ့ချုပ်ရာ နိဗ္ဗာန်
ပြင်ဆင်ရန်
နိဗ္ဗာန်၌ နာမ်ခန္ဓာ ရုပ်ခန္ဓာတို့ အကြွင်းမဲ့ ချုပ်၏။၂၅
နိဗ္ဗာန်၌ နာမ်ခန္ဓာ ရုပ်ခန္ဓာတို့ အကြွင်းမရှိ ချုပ်ငြိမ်းသည်ဟု ဆိုခြင်းကြောင့် ရုပ်ကြမ်း နာမ်ကြမ်း မဟုတ်သော်လည်း ရုပ်နာမ်အလားရှိသော အလွန် သိမ်မွေ့သောတရား အကြွင်းအကျန်ဟူ၍လည်း နိဗ္ဗာန်၌မရှိ၊ ခန္ဓာဟု မခေါ်ဆိုအပ်သော်လည်း ခန္ဓာအလားရှိသော အလွန်သိမ် မွေ့သောတရား အကြွင်းအကျန်ဟူ၍လည်း နိဗ္ဗာန်၌ မရှိဟု သိအပ်၏။၂၆
နိဗ္ဗာန် ပကတူပနိဿယပစ္စည်း ပစ္စယုပ္ပန် မထိုက်
ပြင်ဆင်ရန်
ပကတူပနိဿယပစ္စည်းဟူသည် အာရုံ တရားမျိုးမဟုတ်၊ အာရုံစသည်နှင့် မရောယှက်ပဲ အကြောင်းအကျိုးစပ်ကာ နောက် အကျိုးတရားကို ပြီးစေနိုင်သောသတ္တိ မှီဝဲအပ်သော အားကြီးသောသတ္တိမျိုးသာ ဖြစ်၏၊ နိဗ္ဗာန်သည် အာရုံတရားမျိုးသာဖြစ်၍ နိဗ္ဖါဒနသတ္တိ ဥပသေဝနသတ္တိ မရှိသောကြောင့် ပကတူပနိဿယပစ္စည်း မတပ်နိုင်။
တနည်း နိဗ္ဗာန်သည် အတိတ် အနာဂတ်တရားမျိုး မဟုတ်၊ ပစ္စုပ္ပန်အာရုံတရားသာ ဖြစ်ရကား ပကတူပနိဿယပစ္စည်း မတပ်နိုင်။ ပါဠိတော်၌ ပစ္စုပ္ပန္နံ ဥတု ဘောဇနံ သေနာသနံ ဥပနိဿာယ ဟူ၍လာသည်ကား ကမ္မနိမိတ် ပစ္စုပ္ပန်မျိုးကဲ့သို့ တံသဒိသပစ္စုပ္ပန်တည်း။ အကြောင်းတရားကိုစွဲ၍ မဖြစ်သော အပ္ပစ္စယ အသင်္ခတတရားမျိုးဖြစ်သောကြောင့် ပစ္စယုပ္ပန်လည်းမထိုက်ဟု မှတ်ရာ၏။၂၇
နိဗ္ဗာန်သည် ရွှေငွေစသည်ဖြင့် ပြုလုပ်ထားသည့် အရာမဟုတ်
ပြင်ဆင်ရန်
နိဗ္ဗာန်ကို ရွှေ ငွေ ပတ္တမြား ဖလ် သစ်သား ဝါး မြေညက် အုတ်တို့တွင် တစ်မျိုး မျိုးဖြင့် ပြုလုပ်ထားသည် အရာမဟုတ်။ ဤစကားဖြင့် နိဗ္ဗာန်မြို့ ကြီးဟူသော နေယျတ္ထစကားကိုယူ၍ လောက၌ နန်းမြို့တော်ကြီးကဲ့သို့ နိဗ္ဗာန်မည်သည် အလုံးစုံသော ရတနာတို့ဖြင့်ပြီးသော ပြအိုး ပစ်စင် ပြာသာဒ် စသည်တို့နှင့်ပြည့်စုံသော မြို့ကြီးဟု ပြောဆိုကြကုန်သော မိစ္ဆာဝါဒီပုဂ္ဂိုလ်တို့၏ ချွတ်ယွင်းဖေါက်ပြန် မှားယွင်းသောဝါဒကို ပယ်၏။၂၈
သစ္စာလေးပါးသည် နိဗ္ဗာန်ရောက်ကြောင်း ဖြစ်၏ သို့ရာတွင် ခန္ဓာကိုယ်၌ နိဗ္ဗာန်မရှိကြောင်းကိုရောဟိတဿနတ်သား၌ ကြည့်ပါ။
နိဗ္ဗာန် အနတ္တ
ပြင်ဆင်ရန်
နိဗ္ဗာန်သည်အတ္တအနတ္တ ၂မျိုးတွင် အနတ္တမည်၏။၂၉
ဘုရား ရဟန္တာတို့ စုတိစိတ်သည် နိဗ္ဗာန်ကို အာရုံမပြု
ပြင်ဆင်ရန်
ဘုရား ရဟန္တာတို့၏ စုတိစိတ်သည် ကံ ကမ္မနိမိတ် ဂတိနိမိတ်ကို အာရုံပြုသည်။ နိဗ္ဗာန်ကို အာရုံမပြု။ သန္တိမာရဗ္ဘာတိ အနုပါဒိသေသံ နိဗ္ဗာနံ အာရဗ္ဘ ပဋိစ္စ သန္ဓာယ၃၀ဟု ဖွင့်ဆိုသောကြောင့် နိဗ္ဗာန်ကို အာရုံပြုသည် မယူပဲ နိဗ္ဗာန်ကို ရည်ညွှန်း၍ ညွတ်ကိုင်း၍ ပရိနိဗ္ဗာန်ပြုသည် ယူရသည်ဟု စတုရင်္ဂဗလအမတ်ဆိုသည်။ ဋီကာကျော်ဆရာကား ကံသည် ထင်စေအပ်သော နာမ်ရုပ်လက္ခဏာပညတ်ကို အာရုံပြု သည်ဟုဆိုသည်။၃၁
နိဗ္ဗာန်  ကလျာဏပုထုဇဉ်တို့ မှန်းဆသိ
ပြင်ဆင်ရန်
သင်္ခတတရား ပညတ်တရားလျှင် အာရုံရှိသော ဉာဏ်သည် ကိလေသာတို့ အကြွင်း မဲ့ဖြတ်ခြင်း တဖန်ငြိမ်းစေခြင်း ကိစ္စကို မပြုနိုင်၊ အရိယာပုဂ္ဂိုလ်ဟုဆိုအပ်သော သတ္တလောက၌ ကိလေသာကို အကြွင်းမဲ့ဖြတ်ခြင်း တဖန် ငြိမ်းအေးစေခြင်း ကိစ္စလည်းရှိ၏။ ထို့ကြောင့် သင်္ခတပညတ်တရားတို့မှ အပြန်အားဖြင့်ထူးခြားသော ကိလေသာတို့ကို အကြွင်းမဲ့ဖြတ်ခြင်း တဖန်ငြိမ်းအေးစေခြင်း ကိစ္စကို ပြုတတ်သော မဂ်ဖိုလ်တို့၏ အာရုံ ဖြစ်သည့် နိဗ္ဗာန်မည်သော ၁ခုသော တရားထူးသည် ဧကန်စင်စစ် ရှိ၏။ ယင်းသို့ ကလျာဏပုထုဇဉ်များ မှန်းဆ၍သိသည်။၃၂
နိဗ္ဗာန်  အတ္ထိပစ္စည်း အဝိဂတပစ္စည်း မတပ်
ပြင်ဆင်ရန်
ပစ္စယုပ္ပန်သဘောကို မရခြင်းဖြင့် ကျေးဇူးမပြုတတ်သော အနာဂတ်တရားတို့၏ သာလျှင် ပစ္စုပ္ပန်သဘောကို ရလာသောအခါ ကျေးဇူးပြုတတ်သည်၏ အဖြစ်သည်သာလျှင် အတ္ထိပစ္စည်း အဝိဂတပစ္စည်းမည်သောကြောင့် အမြဲတန်း ထင်ရှားရှိသည်၏အဖြစ်ဖြင့် ကျေးဇူးပြုတတ်သော နိဗ္ဗာန်သည်အတ္ထိပစ္စည်းအဝိဂတပစ္စည်းမတပ်။၃၃
ပရမတ္ထတရား လေးပါးပြရာ နိဗ္ဗာန်အဆုံးထား
ပြင်ဆင်ရန်
သင်္ဂြိုဟ်ကျမ်း ပရမတ္ထတရား ၄ပါးကို ပြဆိုရာ၌ စိတ် စေတသိက် ရုပ်တို့၏ချုပ်ရာကို ပြခြင်းအကျိုးငှါ နိဗ္ဗာန်ကို အဆုံး၌ထား၍ အရှင်အနုရုဒ္ဓါဆရာ မိန့်ဆိုသည်။၃၄
ပေါ့ပေါ့အားထုတ်ရုံနှင့် နိဗ္ဗာန်မရနိုင်
ပြင်ဆင်ရန်
ပေါ့ပေါ့တန်တန် အားထုတ်ရုံနှင့် စွမ်းရည်သတ္တိ ဝီရိယနည်းနည်းဖြင့် ဒုက္ခအားလုံးမှ ထွက်မြောက်ရာ နိဗ္ဗာန်ကို မရနိုင်ပါချေ။၃၅
နိဗ္ဗာန်ချမ်းသာ
ပြင်ဆင်ရန်
နိဗ္ဗာန်ချမ်းသာထက် သာလွန်မွန်မြတ်သော ချမ်းသာမည်သည် မရှိ။၃၆
နိဗ္ဗာန်ချမ်းသာထက် သာလွန်မွန်မြတ်သော ချမ်းသာရှိဖို့ မဆိုထားဘိ နိဗ္ဗာန်ချမ်းသာနှင့်တူသော ချမ်းသာပင်မရှိ။၃၇
သင်္ခတတရားမှလွတ်သော နိဗ္ဗာန်
ပြင်ဆင်ရန်
နိဗ္ဗာန်သည် သင်္ခတတရားအားလုံးမှ လွတ်မြောက် ထွက်မြောက်သောတရား ဖြစ်၏။ သို့ဖြစ်၍လည်း သင်္ခတတရားအားလုံး ကိုပယ်ပြီး ကင်းစင်ပြီးသောတရားဟု ဆိုရ၏။၃၈
နိရောဓသစ္စာထိုက်သော နိဗ္ဗာန်
ပြင်ဆင်ရန်
နိဗ္ဗာန်မှတစ်ပါး ငြိမ်းအေးခြင်းသဘော မည်သည် မရှိ၊ နိဗ္ဗာန်သည် ဧကန်စင်စစ် ငြိမ်းအေးလှ၏။ ယင်းသို့ ငြိမ်းအေးသည်၏ အဖြစ်မြဲသောကြောင့်ပင် နိဗ္ဗာန်ကို သစ္စာ ယင်း ဆို၏။နိရောဓသစ္စာထိုက်သည်ဟု ဆိုလို၏။၃၉
နိရောဓသစ္စာကို သိသောဉာဏ်သည်သဿတဒိဋ္ဌိကို ဆုတ်နစ်စေ၏။ ထို့ပြင် ရာမ ဥဒက အာဠာရစသည်တို့ကဲ့သို့ အရူပဘုံ၌ သင်္ခတတရားတို့၏လွတ်မြောက်ရာ မောက္ခ ဟု စွဲလမ်းယူမှားမှု နိဂဏ္ဌတို့ကဲ့သို့ ရုပ်ရှိသော ဘုံတို့၏အထွတ် ထုပိကာ ဖြစ်သော အသညသတ်ဘုံ၌ သင်္ခတတရားတို့၏ လွတ်မြောက်ရာ မောက္ခ ဟု စွဲလမ်းယူမှားမှုဖြစ်သော ချုပ်ငြိမ်းခြင်း နိရောဓ၌ ဖောက်ပြန်မှားယွင်းစွာ ကျင့်ခြင်းကို ဆုတ်နစ်စေ၏။၄၀
ယင်း နိရောဓသစ္စာ ထိုက်သော နိဗ္ဗာန်ကို ထိုထိုမဂ်နှင့်ယှဉ်သော နာမ်တရားအပေါင်းဖြင့် မျက်မှောက်ပြု၏။၄၁
အတိုအထွာ နိဗ္ဗာန်ဒေသနာများ
ပြင်ဆင်ရန်
အများဆိုင် မဟုတ်သော နိဗ္ဗာန်လမ်း လေးလမ်းဆုံရာအရပ်၌ ပွဲသဘင်သည် လူအားလုံးတို့နှင့် ဆက်ဆံသက်ဆိုင်သကဲ့သို့ နိဗ္ဗာန်သည် ပုထုဇဉ်ပုဂ္ဂိုလ်တို့ မရောက် မဂ်နှင့်ပြည့်စုံသော အရိယာပုဂ္ဂိုလ်တို့သာ ရောက်နိုင်သောကြောင့် အများဆိုင် တရားမဟုတ်၊ အရိယာပုဂ္ဂိုလ်တို့သာ ရောက်နိုင်၍ အရိယာပုဂ္ဂိုလ်တို့နှင်သာ သက်ဆိုင် သောတရားဖြစ်သည်။၄၂
ဖြစ်ရာအမွန်အစ မရှိသော နိဗ္ဗာန်နိဗ္ဗာန်သည် ဤမည်သော ဘုရားလက်ထက်ကစ၍ ဖြစ်ပေါ်ခဲ့သည်ဟု နိဗ္ဗာန်၏ ရှေးအစမရှိ။ နိဗ္ဗာန်သည် ဖြစ်ရာအမွန်အစ မရှိ။ မဂ်ဖြစ်ပေါ်မှ နိဗ္ဗာန်ဖြစ်ပေါ်လာသောကြောင့် မဂ်ရှိကာမှ နိဗ္ဗာန်ထင်ရှားရှိသောကြောင့် နိဗ္ဗာန်သည် ဖြစ်ရာအမွန်အစရှိသည် မဟုတ်လောဟု မေးခဲ့သော် မဟုတ် ဟုပင် ဖြေဆိုရမည်။ မဂ်သည် နိဗ္ဗာန်ကို မဖြစ်စေနိုင်။ နိဗ္ဗာန်သည် မဂ်ကြောင့် ဖြစ် ပေါ်သောတရားမဟုတ်၊ အမှန်မှာ မဂ်သည် အာရုံပြုသောအားဖြင့် နိဗ္ဗာန်သို့ ရောက်ရ၏။ ထို့ကြောင့် နိဗ္ဗာန်ကို ဖြစ်ရာအမွန်အစ မရှိသောတရားဟု ဆိုရ၏။၄၃
မမေ့လျော့မှ နိဗ္ဗာန်ရနိုင်မမေ့မလျော့ မပေါ့မဆခြင်းသည် နိဗ္ဗာန်ရခြင်း၏ အကြောင်း ဖြစ်၏။၄၄
အမြဲနိစ္စ လုံ့လပြုမှ နိဗ္ဗာန်ရနိုင်သမထ ဝိပဿနာ ဈာန် ၂ပါးဖြင့် ကိလေသာတို့ကို ရှို့မြှိုက်ပြီးလျှင် အမြဲမပြတ်လုံ့လ ပြုကုန်၍ နောက်သို့မဆုတ် ရှေ့သို့သာ ချီတက်သော လုံ့လရှိကုန်မှ ယောဂလေးပါး တို့ကုန်ရာ အတုမဲ့နိဗ္ဗာန်သို့ ရောက်နိုင်ကြကုန်၏။၄၅
ကိလေသာရှို့မြိုက်သူမှ နိဗ္ဗာန်ချမ်းသာ ရနိုင်မမေ့မလျော့သော သမထ ဝိပဿနာ ဈာန် ၂ပါးဖြင့် ကိလေသာတို့ကို ရှို့မြှိုက်သောသူသည် မြတ်သောနိဗ္ဗာန်ချမ်းသာကို ရနိုင်၏။၄၆
မေ့လျော့မှု၌ ဘေးဟုရှုမှ နိဗ္ဗာန်နှင့်နီးမမေ့မလျော့မှု၌ မွေ့လျော်ပြီး မေ့လျော့ပေါ့ ဆမှု၌ ဘေးဟုရှုမှတ်လေ့ရှိသော ရဟန်းသည်သာ မဂ်ဖိုလ်မှ ဆုတ်ယုတ်ခြင်းငှါ မထိုက်ပဲ နိဗ္ဗာန်နှင့်နီးသည်။၄၇
နိဗ္ဗာန်စိတ်ဖြင့် ငြိမ်းသူဗောဇ္ဈင်တရား၌ စိတ်ကို ကောင်းမွန်စွာ ပွါးများပြီး မစွဲလန်းပဲ ဥပါဒါန်တို့မှ လွတ်မြောက်ရာနိဗ္ဗာန်၌ မွေ့ လျော်လျက် လောက၌ အာသဝေါကုန်ခန်း ပြီးသော တန်ခိုးကြီးသူတို့သည် နိဗ္ဗာန်စိတ်ဖြင့် ငြိမ်းအေးကုန်၏။၄၈
နိဗ္ဗာန်ကိုမြင်သူ၏အသက် ၁ရက်ရှည် ခြင်းက သာ၍မြတ်၏သေခြင်းကင်းရာ နိဗ္ဗာန်ကို မမြင်ပဲ အနှစ်တစ်ရာ အသက်ရှည် ရခြင်းထက် သေခြင်းကင်းရာ နိဗ္ဗာန်ကို မြင်သူ၏ အသက်တစ်ရက် ရှည်ခြင်းက သာလွန်မွန်မြတ်၏။၄၉
နိဗ္ဗာန်သည် အလွန်မြတ်၏တိတိက္ခာ အမည်ရသော သည်းခံမှုခန္တီသည် အကျင့်မြတ်ဖြစ်၏၊ နိဗ္ဗာန်ကို အလွန်မြတ်၏ဟု ဘုရားရှင်တို့ ဟောတော်မူကုန်၏။၅၀
ချမ်းသာလွန် နိဗ္ဗာန်ကို ပညာရှိတို့ မျက်မှောက်ပြုနိဗ္ဗာန်သည် အလွန်ကဲဆုံး ချမ်းသာဖြစ်၏။ ယင်း ချမ်းသာလွန် နိဗ္ဗာန်ကို ပညာရှိတို့ မျက်မှောက်ပြု၏။၅၁
အလွန်ကဲဆုံး အတုမဲ့ချမ်းသာအနာရောဂါ ကင်းကွာခြင်းသည် အလွန်ကဲဆုံး လာဘ်ဖြစ်၏၊ ရောင့်ရဲမှုသည် အလွန်ကဲဆုံး ဥစ္စာဖြစ်၏၊ ချစ်ခင်ကျွမ်းဝင်မှုသည် အလွန် ကဲဆုံး ဆွေမျိုးဖြစ်၏၊ နိဗ္ဗာန်သည် အလွန်ကဲဆုံး အတုမဲ့ချမ်းသာဖြစ်၏။၅၂
မညှင်းဆဲသူ စောင့်စည်းသူတို့ နိဗ္ဗာန်ရောက်တစ်ပါးသူတို့ကို မညှင်းဆဲတတ် ကာယ ဝစီ မနောဒွါရတို့ဖြင့် ထာဝရ စောင့် စည်းတတ်ကြကုန်သော ရဟန္တာပုဂ္ဂိုလ်တို့ စိုးရိမ်မှု သေမှုတို့ကင်းရာ နိဗ္ဗာန်ရောက်ကြ၏။၅၃
နိဗ္ဗာန်စိတ်ညွတ်သူ အာသဝေါချုပ် ကွယ်ထာဝစဉ် နိုးကြားကြကုန်ပြီးလျှင် နေ့ညဉ့်မကွာ သိက္ခာ ၃ပါးကို ကျင့်ကြကုန်လျက် နိဗ္ဗာန်သို့ စိတ်ညွတ်သူတို့အား အာသဝေါတရားတို့ ချုပ်ငြိမ်းကွယ်ပျောက်ကုန်၏။၅၄
နိဗ္ဗာန်သွားလမ်းသုတ်သင်စေချင်သေမင်းအန္တရာယ် ကာကွယ်ရန် သားသမီး မိဖ ဆွေမျိုးဉာတကာ တစ်ဦးတစ်ယောက်မျှ မတတ်နိုင်ချေ။ ယင်းအကြောင်းကို ပိုင်နိုင်စွာ သိမြင်သူ ပညာရှိပုဂ္ဂိုလ်သည် သီလလုံခြုံစေလျက် အဋ္ဌင်္ဂိကမဂ်ကိုသုတ်သင်ရာ၏။၅၅
ရာဂ ဒေါသကို ပယ်နိုင်လျှင် နိဗ္ဗာန် ရောက်မည်အိုရဟန်း သင်သည် ခန္ဓာ ကိုယ် လှေအိုမှ မိစ္ဆာဝိတက်ရေကို ပက်ထုတ် ပါလော့၊ ယင်းသို့ ပက်ထုတ်သဖြင့် ခန္ဓာကိုယ် လှေသည် လျှင်စွာသွားနိုင်ပါလိမ့်မည်၊ ရာဂ နှင့် ဒေါသကို ပယ်ဖြတ်နိုင်လျှင် နိဗ္ဗာန်သို့ ရောက်ပါလိမ့်မည်။၅၆
သမာဓိဈာန် ဝိပဿနာပညာရှိသူသာ နိဗ္ဗာန်နှင့် ဧကန်နီးပညာမဲ့သူအား သမာဓိ ဈာန်မရှိ သမာဓိဈာန်မရှိသူအား ဝိပဿနာ ပညာမရှိ၊ သမာဓိဈာန်နှင့် ဝိပဿနာပညာ ရှိသူသည်သာ နိဗ္ဗာန်နှင့် နီးသည်။၅၇
ဝမ်းမြောက်ခြင်းများသူသာ နိဗ္ဗာန်ရနိုင်ဘုရားမြတ်စွာ သာသနာတော်၌ ကြည်ညို မြတ်နိုး၍ ဝမ်းမြောက်ရွှင်လန်းခြင်းများသော ရဟန်းသည်သာ သင်္ခါရအားလုံးတို့ ချုပ်ငြိမ်းရာ ငြိမ်သက်ချမ်းမြေ့သည့် နိဗ္ဗာန်ကို ရနိုင်ရာ၏။ဓမ္မ၊၆၈။
မဂ်ဉာဏ် ၄ပါးဟူသော ရောင့်ရဲခြင်းရှိသည်ဖြစ်၍ ထင်ထင်ရှားရှား သိမြင်ပြီးသော တရားရှိသည့် တရားခပ်သိမ်းကို သိမြင်ပြီးသော ရဟန္တာပုဂ္ဂိုလ်အားနိဗ္ဗာန်ဟူသော ဥပဓိဝိဝေကသည် ချမ်းသာ၏။၅၈
ဝိဝေကတရား ၃ပါးနှင့် ပြည်စုံသူ နိဗ္ဗာန်နှင့်နီးအပေါင်းအဖေါ်တို့မှ ကင်းဆိတ်ခြင်း ကာယဝိဝေက ကာမဂုဏ်၌ တပ်မက်သော စိတ်မှကင်းဆိတ်ခြင်း စိတ္တဝိဝေက ဥပဓိတရား ၄ပါးတို့မှ ကင်းဆိတ်ခြင်း ဥပဓိဝိဝေကနှင့် ပြည့်စုံမှ နိဗ္ဗာန်နှင့်နီးသည်။၅၉
ကာယဂတာသတိ ဘာဝနာသုံးဆောင်မှ နိဗ္ဗာန်ချမ်းသာ သုံးဆောင်ရသည်ကာယဂတာသတိဘာဝနာ သုံးဆောင်သူသည် အမြိုက်နိဗ္ဗာန်ကို သုံးဆောင်ရသည် မည်၏၊ ကာယဂတာသတိဘာဝနာနှင့် ချွတ်လွဲလျှင် အမြိုက်နိဗ္ဗာန်ချမ်းသာနှင့် ချွတ်လွဲသည်မည်၏။၆၀
နိဗ္ဗာန်ရောက်ရန် အရဟတ္တဖိုလ်ဆိုက်ရောက်ဖို့ကြိုးစားယောဂ ၄တန် ကုန်ရာ မှန်သည့် နိဗ္ဗာန်သို့ ရောက်ခြင်းငှါ အပြစ်မရှိသော ဗောဓိပက္ခိယတရား ၃၇ပါးကို ပွါးများအားသစ်သော ကလျာဏမိတ္တဟူသော အမှီကောင်းနှင့်ပြည့်စုံသော သမ္မပ္ပဓာန် ပြင်းထန်သောဝီရိယရှိသော သီလဖြူစင်သည့် သူတော်စင် သူတော်ကောင်းသည် ဝိပဿနာ ဉာဏ်မှစ၍ အောက်မဂ် အောက်ဖိုလ်ဉာဏ် စဉ်အားဖြင့် သံယောဇဉ်အားလုံးတို့၏ကုန်ဆုံးကြောင်း အရဟတ္တမဂ်၏အဆုံး အရဟတ္တဖိုလ်သို့ရောက်အောင် နောက်မဆုတ်ပဲ ကြိုးကုတ်အားသစ်ရာ၏။၆၁
နိဗ္ဗာန်သွားလမ်း သတိပဋ္ဌာန်သတ္တဝါတို့၏ ကိလေသာဟူ မြူညစ် မတင် သန့်ရှင်းစင်ကြယ်ရန် စိုးရိမ်ပူဆွေး ငိုကြွေခြင်းတို့၏ လွန်မြောက်ရန် ကိုယ်ဆင်းရဲမှု စိတ်ဆင်းရဲမှုတို့ ချုပ်ငြိမ်းရန် အဋ္ဌင်္ဂိကမဂ် ကိုရရန် နိဗ္ဗာန်အောင်မြို့ ဆောင်ပို့ရောက်ရှိ မျက်မှောက်ပြုရန် လမ်းဖြောင့်လမ်းမှန်ကား သတိပဋ္ဌာန်လမ်းပင် ဖြစ်ပေသည်။၆၂
ထင်ရှားရှိတိုင်း နိဗ္ဗာန်မဟုတ်နိဗ္ဗာနံ အတ္ထိတိ အာမန္တာဟူသော ကထာဝတ္ထုပါဠိတော်၌ နိဗ္ဗာန်တရားသည် မဖောက်မပြန် မှန်ကန်တိမတ် မြတ်သော အနက်သဘော ပရမတ္ထအားဖြင့် ထင်ရှားရှိသော အရှိတရားလော့ဟု ပရဝါဒီပုဂ္ဂိုလ်က မေးရာ၌ နိဗ္ဗာန်တရားသည် အရှိတရား ဟုတ်ပါ၏ဟု သကဝါဒီပုဂ္ဂိုလ်က ဖြေဆို၏။
နောက်တဖန် ပရဝါဒီပုဂ္ဂိုလ်က အတ္တီ နိဗ္ဗာနံ  မဖောက်မပြန် မှန်ကန်တိမတ် မြတ်သော အနက်သဘော ပရမတ္ထအားဖြင့် ထင်ရှားရှိသော အရှိတရားဖြစ်တိုင်း နိဗ္ဗာန် ဟုတ်ပါ၏လော့ဟု မေးပြန်ရာ အချို့ သော အရှိတရားများသည် နိဗ္ဗာန်ဟုတ်၏။ အချို့သော အရှိတရားများသည် နိဗ္ဗာန်မဟုတ်ဟု သကဝါဒီပုဂ္ဂိုလ်က ဖြေဆို၏။ ဤပါဠိတော် အရ သင်္ခတပရမတ် အသင်္ခတပရမတ် ၂မျိုးခွဲ၍ ပရမတ္ထအားဖြင့် ထင်ရှားရှိသော စိတ် စေတသိက် ရုပ် နိဗ္ဗာန်ဟူသော အရှိတရား ပရမတ္ထ ၄ပါးတို့အနက် သင်္ခတပရမတ် ဖြစ်သော စိတ် စေတသိက် ရုပ်တရား ၃ပါးတို့သည် ပရမတ်အားဖြင့် အရှိတရားများ ဖြစ်ကုန်သော်လည်း နိဗ္ဗာန်မဟုတ်ကုန်၊ ပရမတ်အားဖြင့် ထင်ရှားရှိသော အသင်္ခတ ပရမတ်ဖြစ်သော နိဗ္ဗာန်တရားသည်သာ နိဗ္ဗာန်ဟုတ်၏၊ ထို့ကြောင့် အရှိတရားဖြစ် တိုင်း ထင်ရှားရှိတိုင်း နိဗ္ဗာန်မဟုတ်နိုင် ဟု သိအပ်၏။၆၃
နိဗ္ဗာန်ရောက်လိုမှု စိတ်ကိုအမြဲစောင့်ရှောက်နောက်ထပ်လောင်းထည်စရာ မလိုအောင် အတွင်း အနားရေးနှင့်အညီ ပြည့်နေသော ဆီအိုးကို မဖိတ်အောင် သတိကြီးစွာဖြင့် ဆောင်ယူရသကဲ့သို့ အစမထင်သံသရာက တစ်ခါတစ်ခေါက်မျှ မရောက်ဘူးသော နိဗ္ဗာန်အောင်မြေစခန်း လှမ်းရောက်လိုမူ အာရုံရှိရာ ပြေးသွားတတ်သည့် ရိုင်းပြသော မိမိစိတ်ကို တစ်ခဏကလေးမျှ ကမ္မဋ္ဌာန်း အာရုံမှတစ်ပါး ပြင်ပအာရုံ၌ မကျက်စားစေပဲ အမြဲနိစ္စထာဝရ စောင့်ရှောက်ရာ၏။၆၄
စာပေပို့ချတရားဓမ္မ ဟောပြောသူ နိဗ္ဗာန် အလှူကို လှူသည်မည်ပါဠိ အဋ္ဌကထာ စာပေပို့ချသူ ပြဿနာကို ဖြေသူ ကမ္မဋ္ဌာန်း တရား ပြညွှန်သူ တရားနာသူသည် နိဗ္ဗာန် အလှူကို လှူသူမည်၏။၆၅
ဒါနထက် နိဗ္ဗာန်ကပိုမြတ်ဒါနထက် သဒ္ဓါနှင့် ဒါန နိဗ္ဗာန်က ပိုမြတ်၏၊ ကဿပ ဘုရားရှင်လက်ထက်နှင့် ကောဏာဂုံဘုရား စသော ဘုရားရှင်တို့လက်ထက်၌လည်း ပညာရှိသူတော်ကောင်းတို့သည် နိဗ္ဗာန်ပြည်ခွင် ခိုဝင်ကြွကြကုန်ပြီ။၆၆
အရိယာမဂ်ယာဉ်ရှိသူ နိဗ္ဗာန်အနီးရောက် နေသူမည်အမျိုးသမီးဖြစ်ဖြစ် အမျိုးသား ဖြစ်ဖြစ် အရိယာမဂ်တည်းဟူသော ယာဉ်ရှိ သူသည် ယင်းအရိယာမဂ်ယာဉ်ဖြင့် နိဗ္ဗာန် အနီးရောက်နေသူမည်၏။၆၇
နိဗ္ဗာန်ရောက်ရန် သတိရသူတို့ ဈာန်ရကြနိဗ္ဗာန်သို့ ရောက်ခြင်းငှါ ဝိပဿနာမဂ် သတိ အရိယာမဂ်သတိကို ရသူတို့ သမ္မာ သမာဓိနှင့် ပြည့်စုံကြကာ နီဝရဏတို့ဖြင့် ကျဉ်းမြောင်းရာ အရပ်၌ ဈာန်တရားကို ရကြကုန်၏။၆၈၆၉
နိဗ္ဗာန်ဂုဏ် အာရုံပြုရည်မှန်း စီးဖြန်းပုံ
ပြင်ဆင်ရန်
အနုဿတိ ၁၀ပါးတွင်ဥပသမာနုဿတိနိဗ္ဗာန်ဂုဏ် အာရုံပြု စီးဖြန်းမှု ပါရှိ၏၊ ယင်း ဥပသမာနုဿတိကမ္မဋ္ဌာန်း စီးဖြန်း လိုသူသည် ဆိတ်ငြိမ်ရာအရပ်သို့ ကပ်ရောက်၍ ဒုက္ခအားလုံးတို့၏ ချုပ်ငြိမ်းကုန်ဆုံးရာဖြစ်သော နိဗ္ဗာန်၏ ဂုဏ်များကို အာရုံပြုရည်မှန်း၍ စီးဖြန်းရာ၏။
စီးဖြန်းပုံ ကိုဥပသမာနုဿတိ၌ ကြည့်ပါ။
အရိယာမဂ်ကို နိဗ္ဗာန်ဟု အန္ဓကဂိုဏ်းသားတို့ယူ
ပြင်ဆင်ရန်
နိယာမမည်သော အရိယာမဂ်ဖြစ်ပေါ် ပြီးနောက် ချုပ်သွားပါလျက်လည်း ပုဂ္ဂိုလ်ကား အနိယတမည်သည် မဖြစ်နိုင်၊ ထိုကြောင့် အရိယာမဂ်သည် မြဲသောသဘော ရှိရကား အသင်္ခတမည်၏ဟု အန္ဓက ဂိုဏ်းသားတို့ ယူကြ၏။ ထို့ကြောင့် နိယာမမည်သော အရိယာမဂ်သည် အသင်္ခတ နိဗ္ဗာန် မဟုတ်ကြောင်း နိဗ္ဗာန်သာ အသင်္ခတမည်ကြောင်း အရှင်မောဂ္ဂလိပုတ္တတိဿထေရ် လုံလောက်စွာ ရှင်းလင်းမိန့်ကြားတော်မူသည်။၇၀
ပဋိစ္စသမုပ္ပါဒ်ကို နိဗ္ဗာန်ဟု ပုဗ္ဗသေလိယ မဟိံသာသကဂိုဏ်းသားတို့ယူ
ပြင်ဆင်ရန်
ပဋိစ္စသမုပ္ပါဒ်သည် အသင်္ခတ နိဗ္ဗာန် မည်၏ဟု ပုဗ္ဗသေလိယဂိုဏ်းသား မဟိံသာသက ဂိုဏ်းသားတို့ ယူကြ၏။ ပဋိစ္စသမုပ္ပါဒ် အသင်္ခတ နိဗ္ဗာန် မဟုတ်ပုံကို အရှင်မောဂ္ဂလိပုတ္တတိဿထေရ် လုံလောက်စွာ မိန့်ကြားတော်မူ၏။၇၁သစ္စာ ၄ပါးကို ပုဗ္ဗသေလိယ ဂိုဏ်းသားတို့က နိဗ္ဗာန်ဟုဆို 
သစ္စာ ၄ပါးသည် မြဲသောကြောင့် အသင်္ခတ နိဗ္ဗာန် ဖြစ်သည်ဟု ပုဗ္ဗသေလိယဂိုဏ်းသားတို့ ဆိုကြကုန်၏။ ယင်းသို့ယူပါက သစ္စာ ၄ပါးသည် ရှိသလို အသင်္ခတ နိဗ္ဗာန်လည်း ၄ပါးဖြစ်စရာ ရှိသောကြောင့် ယင်းသို့မရှိနိုင်ကြောင်း အရှင်မောဂ္ဂလိပုတ္တတိဿထေရ် ဟောကြားတော်မူခဲ့သည်။၇၂
အရူပတရား နိဗ္ဗာန်ဟု ယူသည်ကိုပယ်
ပြင်ဆင်ရန်
အရူပတရားတို့ကိုလည်း အသင်္ခတ နိဗ္ဗာန်ဟု မိစ္ဆာဝါဒီတချို့ ယူကြ၏။ ယင်းတို့ ယူသည့်အတိုင်း အရူပတရားမှာ အသင်္ခတ နိဗ္ဗာန် မဟုတ်ကြောင်း အရှင်မောဂ္ဂလိပုတ္တတိဿထေရ် ရှင်းလင်းထား၏။၇၃
နိရောဓသေမာပတ်ကို နိဗ္ဗာန်ဟု အန္ဓကနှင့် ဥတ္တရာပထဂိုဏ်းသားတို့ယူ
ပြင်ဆင်ရန်
နိရောဓသမာပတ်ကို အသင်္ခတ နိဗ္ဗာန်ဟု အန္ဓကဂိုဏ်းသား ဥတ္တရာပထဂိုဏ်းသား ရဟန်းတို့ ယူကြ၏။ ယင်းနိရောဓသမာပတ်၏ အသင်္ခတ နိဗ္ဗာန် မဟုတ်ကြောင်း အရှင်မောဂ္ဂလိပုတ္တတိဿထေရ် မိန့်ကြားတော်မူခဲ့သည်။၇၄
ကောင်းကင်ကို နိဗ္ဗာန်ဟု ယူသူတို့ လည်းရှိ
ပြင်ဆင်ရန်
ဥတ္တရာပထဂိုဏ်းသား ရဟန်းတို့နှင့် မဟိံသာသကဂိုဏ်းသား ရဟန်းတို့ကမူ ကောင်းကင် ကသိဏုဂ္ဃါဋိမာကာသနှင့် အဇဋာကာသကို အသင်္ခတ နိဗ္ဗာန်ဟု ယူကြ၏၊ ယင်း အာကာသတို့ ဘယ်နည်း နှင့်မှ နိဗ္ဗာန်မဟုတ်ကြောင်း ရှင်းထား၏။၇၅
သံယောဇဉ်မပယ်ပဲ ပရိနိဗ္ဗာန်ပြုဟု အန္ဓကဂိုဏ်းသားတို့ယူ
ပြင်ဆင်ရန်
ရဟန္တာပုဂ္ဂိုလ်သည် ဘုရားမြတ်စွာ ဉာဏ်တော်အရာဖြစ်သော တရား၌ သံယောဇဉ် မပယ်နိုင်ပဲသာလျှင် ပရိနိဗ္ဗာန်ပြုသည်ဟု အန္ဓကဂိုဏ်းသားတို့ အယူရှိကြသည်၊ ထို့ကြောင့် သံယောဇဉ်အချို့ မပယ်ပဲ ပရိနိဗ္ဗာန်ပြုခြင်း မရှိကြောင်းကို လုံလောက်စွာ အရှင်မောဂ္ဂလိပုတ္တတိဿ ထေရ်ရှင်းလင်းမိန့်ကြားတော်မူသည်။၇၆ဤသည်လျှင် နိဗ္ဗာန်နှင့်စပ်၍ သိမှတ်ဖွယ် စုံနိုင်သမျှစုံအောင် ဖော်ပြချက်တည်း။
ကျမ်းကိုး
ပြင်ဆင်ရန်
နိဗ္ဗာန န ဝါန  နိ။ ဝိဘာဝိနီ၊၇၈။ မဏိမဉ္ဇူ၊၁၊၁၃၇။ ရူ၊နှာ။ ၁၉၈။ နိ  ဝါန။ နိရုတ္တိ၊၅၄၃။ နိ  ဝါ  ယု။ ဝိဘာဝိနီ၊၇၈။ မဏိမဉ္ဇူ၊၁၊၁၃၇။ နိ  ဗာဓ  ယု။ ဓကို ဗပြု။ ဓမ္မပဒမဟာဋီ။ ၃၄။ နိ  ဝါရ  ယု။ ဝကို ဗပြု၊ ရကို ဗပြု။ နိ  ဝုဏ  ယု။ ဝကို ဗပြု၊ ဥကို အာပြု၊ ဏကို ဗပြု၊ ဓမ္မပဒမဟာဋီ၊ ၃၈။ နိဝါဏသံ၊ နိဂ္ဂါဏအဒ္ဓမာဂဓီ၊ ဏိဝွဏပြာ၊ နိဝနသီဟိုဠ်
နိဗ္ဗာန်။ ဝါနတော နိက္ခန္တန္တိ နိဗ္ဗာနံ။ ဒီ၊ဋ္ဌ၊၂၊၅၆။ နတ္ထိ ဧတ္ထ တဏှာသင်္ခါတံ ဝါနံ၊ နိဂ္ဂတံ ဝါ တသ္မာ ဝါနာတိ နိဗ္ဗာနံ။ အဘိ၊ဋ္ဌ၊၁၊၄၃၅။ ဝါနံ ဝုစ္စတိ တဏှာ၊ နိက္ခန္တံ ဝါနတော နတ္ထိ ဝါ ဧတ္ထ ဣမသ္မိံ ဝါ အဓိဂတေ ဝါနဿ အဘာဝေါတိ နိဗ္ဗာနံ။ ဣတိဝုတ်၊ဋ္ဌ၊၁၅၇။ နိဗ္ဗာန ဗုဒ္ဓဝံ၊၃၀၇ န္တိ တိဝိဓဿ ရာဂါဒိ အဂ္ဂိဿ နိဗ္ဗာပနံ ဥပသမနံ နိဗ္ဗာနဉ္စ ဣစ္ဆိတဗ္ဗံ။ ဗုဒ္ဓဝံ၊ဋ္ဌ၊၉၁။ သံသာရဒုက္ခသန္တိဘူတတ္တာ နိဗ္ဗုတန္တိ နိဗ္ဗာနံ။ နတ္ထေတ္ထ တဏှာသင်္ခါတံ ဝါနန္တိပိ နိဗ္ဗာနံ။ ပဋိသံ၊ဋ္ဌ၊၁၊၁၀၁။ နိဗ္ဗာန ဝိသုဒ္ဓိ၊၁၊၃၆၉ န္တိ တိဿန္နံ ဒုက္ခတာနံ နိဗ္ဗုတိံ။ ဝိသုဒ္ဓိ၊ဋီ၊၁၊၄၆၀။
၁ က ကိလေသနိဗ္ဗာန်။ ခ အနုပါဒိသေသနိဗ္ဗာန်၊ ဇညာ နိဗ္ဗာနမတ္တနော။ ဥဒါန၊၁၀၈။  ဘိန္နကိလေသော ဘိက္ခု အတ္တနော ကိလေသနိဗ္ဗာနံ ပစ္စဝေက္ခဏဉာဏေန သယမေဝ ဇာနေယျာတိ အတ္ထော။ အထ ဝါ အတ္တနော အနုပါဒိသေသနိဗ္ဗာနမေဝ ဇာနေယျ စိန္တေယျ၊ ဥဒါန၊ဋ္ဌ၊၁၇၃။
ဝိ၊ဋ္ဌ၊၁၊၁၈၄။ အံ၊ဋ္ဌ၊၁၊၄၂။ အဘိ၊ဋ္ဌ၊၁၊ ၄၃၅။ ဣတိဝုတ်၊ဋ္ဌ၊၁၅၇။ မဟာနိ၊ဋ္ဌ၊၈၈။ သံ၊ဋီ၊သံ၊ဋီ၊၁၊၈၁။
သာရတ္ထ၊၂၊၁၅၂။ ဒီ၊ဋီ၊၂၊၂၈၄။ မ၊ဋီ၊၁၊၃၃၅။
အဘိ၊ဝတာရ၊၁၀၈။ ဝိဘာဝိနီ၊၇၅၊ အဘိ၊ဝတာရ၊ဋီ၊၂၊၂၈၉။ မဏိမဉ္ဇူ၊၁၊၁၃၇။
သင်္ဂဟ၊၄၅။ ဝိဘာဝိနီ၊၂၁၆။ မဏိမဉ္ဇူ၊၂၊၂၂၂။
အဘိ၊ဋ္ဌ၊၂၊၃၀၀၊ ၄၃၅။ ပဋိသံ၊ဋ္ဌ၊၂၊၈၂။ ဣတိဝုတ်၊ဋ္ဌ၊၁၅၇။ နေတ္တိ၊ဋ္ဌ၊၁၂၉။ ဒီ၊ဋီ၊၂၊၂၈၄။ မ၊ဋီ၊၁၊၃၃၅။
သာရတ္ထ၊၁၊၄၄၂။
ဝိဘာဝိနီ၊၇၅။
ပရမတ္ထဒီပနီ၊၂၄။
ပရမတ္ထဒီပနီ၊၂၄။ မဟာအတုလဋီကာ။ ၂၇။
ကေစိဝါဒအဆို။ မဟာအတုလဋီကာ။ ၂၇။
နိဗ္ဗာန်၏လက္ခဏာဒိစတုက္က
လယ်တီပုစ္ဆာအဖြေ ပေါင်းချုပ်
နိဗ္ဗာနမ္ပိ ခန္ဓပဋိဗဒ္ဓမေဝ။ ဝိသုဒ္ဓိ၊ဋီ၊၂၊၇၀။
အဘိ ၁။ ၂၇၁
အဘိ၊ဝတာရ၊၁၁၁။ အဘိ၊ဝတာရ၊ဋီ၊၂၊၁၉၇။
ဝိ၊၄၊၄၂၃။ အံ၊၃၊၄၂၊ ၄၅။ အဘိ၊က၊၁၆၈။ ဥဒါန၊၁၄၃။
ဒီ၊၂၊၂၄၆၇။ အဘိ၊ဝိ၊၁၀၆၈။
ဒီ၊၂၊၂၄၇၉။ အဘိ၊ဝိ၊ ၁၀၉၊ ၂၁၀။
ဒီ၊ဋ္ဌ၊၂၊၃၉၀၁။ အဘိ၊ဋ္ဌ၊၂၊၁၀၆။ ဒီ၊ဋီ၊၂၊၃၄၂။ မူလဋီ၊၂၊၇၀။ အနုဋီ၊၂၊၇၅။
ဒီ၊၁၊၂၁၃။
ဒီ၊၁၊၂၁၃။
ဒီ၊၁၊၂၁၃။
နိဗ္ဗာနဝိဿဇ္ဇနာ။ ၂၂၆။
မူလဋီ၊၃၊၁၈၆။
ဓမ္မ၊ဋ္ဌ၊၂၊၃၉၃။ ဓမ္မပဒ၊ မဟာဋီ၊၃၀၈။
ဝိ၊၅၊၁၅၇။
ဒီ၊ဋ္ဌ၊၂၊၁၈၇။
ဝိဘာဝိနီ၊၁၈၈။
ဝိဘာဝိနီ၊၂၁၆။
ဝိဘာဝိနီ၊၂၅၁၂။
သင်္ခေပဝဏ္ဏနာဋီကာ။ ၂၁၇။
သံ၊၁၊၄၆၆။
ထေရီ၊ ၄၃၀။ ထေရီ၊ဋ္ဌ၊၂၉၀။
ဓမ္မ၊ဋ္ဌ၊၂၊၁၆၉။
ဥဒါန၊ဋ္ဌ၊၃၀။ ပဋိသံ၊ဋ္ဌ၊၂၊၅၃။
အဘိ၊ဋ္ဌ၊၂၊၈၀။ ဝိသုဒ္ဓိ၊၂၊၁၂၇။
အဘိ၊ဋ္ဌ၊၂၊၈၂။ ဝိသုဒ္ဓိ၊၂၊၁၄၂။ မူလဋီ၊၂၊၅၆။ ဝိသုဒ္ဓိ၊ဋီ၊၂၊၂၁၈။
မ၊ဋ္ဌ၊၃၊၁၃၄။
ဝိသုဒ္ဓိ၊၂၊၁၄၀။ ဝိသုဒ္ဓိ၊ဋီ၊၂၊၂၀၉။
ဝိသုဒ္ဓိ၊၂၊၁၄၀ ဝိသုဒ္ဓိ၊ဋီ၊၂၊၂၀၉။
ဓမ္မ၊၁၆။
ဓမ္မ၊၁၆။
ဓမ္မ၊၁၇။
ဓမ္မ၊၁၇။
ဓမ္မ၊၂၆။
ဓမ္မ၊၃၀။
ဒီ၊၂၊၄၂။ ဓမ္မ၊၄၁။
ဓမ္မ၊၄၃။
ဓမ္မ၊၄၃။
ဓမ္မ၊၄၆။
ဓမ္မ၊၄၆။
ဓမ္မ၊ ၅၄။
ဓမ္မ၊၆၆။
ဓမ္မ၊၆၆။
ဝိ၊၃၊၄။ ဥဒါန၊၈၈။
သုတ္တနိ၊၄၀၇။
အံ၊၃၊၄၇။
ဇာ၊၁၊၃၇။ ဇာ၊ဋ္ဌ၊၂၊၂၁။
ဒီ၊၂၊၂၃၁။ မ၊၁၊၇၀။
အဘိ၊က၊၁၁၂။
ဇာ၊၁၊၂၂။
သံ၊၁၊၂၉။ သံ၊ဋ္ဌ၊၁၊၇၉။
သံ၊၁၊၂၁။ ဇာ၊၁၊၁၈၄။
သံ၊၁၊၃၀။
သံ၊၁၊၄၆။
တိပိဋကအဘိဓာန် အတွဲ၁၂
အဘိ၊ က၊ ၂၃၉။ အဘိ၊ဋ္ဌ၊၃၊၁၉၁။
အဘိ၊က၊၂၄၀။ အဘိ၊ဋ္ဌ၊၃၊၁၉၁။
အဘိ၊က၊၂၄၂။ အဘိ၊ဋ္ဌ၊၃၊၁၉၂။
အဘိ၊က၊၂၄၄။
အဘိ၊က၊၂၄၅။ အဘိ၊ဋ္ဌ၊၃၊၁၉၃။
အဘိ၊က၊၂၄၆။ အဘိ၊ဋ္ဌ၊၃၊၁၉၄။
အဘိ၊က၊၄၄၂။ အဘိ၊ဋ္ဌ၊၃၊၂၇၉။
ရှု
ပြော
ပြင်
ဗုဒ္ဓကျမ်းလာ ၃၁ဘုံ
ဗြဟ္မာဘုံ နှစ်ဆယ်ဗြဟ္မပါရိသဇ္ဖာ
ဗြဟ္မပုရောဟိတာ
မဟာဗြဟ္မာ
ပရိတ္တာဘာ
အပ္ပမာဏာဘာ
အာဘဿရာ
ပရိတ္တာသုဘာ
အပ္ပမာဏသုဘာ
သုဘကိဏှာ
ဝေဟပ္ဖိုလ်
အသညသတ်
အဝိဟာ
အတပ္မါ
သုဒဿာ
သုဒဿီ
အကနိဋ္ဌ
အာကာသာနဉ္စာ ယတန
ဝိညာဏဉ္စာယတန
အာကိဉ္စ ညာယတန
နေဝသည နာသညာယတန
နတ်ပြည်ခြောက်ထပ်စတုမဟာရာဇ်
တာဝတိံသာ
ယာမာ
တုသိတာ
နိမ္မာနရတိ
ပရနိမ္မိတဝသဝတ္တီ
လူ့ဘုံ တစ်ဘုံလူ့ဘုံ
အပါယ် လေးဘုံငရဲ
တိရစ္ဆာန်
ပြိတ္တာ
အသူရကာယ်
နိဗ္ဗာန်စကြဝတေးမင်းမြင့်မိုရ်တောင်ယုဂန္ဓိုရ်တောင်တောင်စဉ် ခုနှစ်ထပ်သီဒါ ခုနစ်တန်အိုင်ကြီး ခုနှစ်အိုင်အာလိန်ငါးဆင့်စူဠာမဏိစေတီသိကြားမင်းမာရ်နတ်ယမမင်းအသုရာဘုမ္မစိုးအမ္ဗပါလီနဂါးနယားအတွင်း ၃၇ မင်းအပြင် ၃၇ မင်းဗေဠုဝ နတ်စောင်းကိန္နရာလူခြောက်မဟာဂီရိနတ်မြနန်းနွယ်ဇော်ဂျီယူဇနာဂဠုန်ဘီလူး
နိဗ္ဗာန်မှ ရယူရန်
ကဏ္ဍများဘာသာစကား ပါဝင်သော ဆောင်းပါးများ
တိဘက်ဘာသာစကား ပါဝင်သော ဆောင်းပါးများ
ဗုဒ္ဓဘာသာ ဝေါဟာရများ
ပါဠိဝေါဟာရများ
ဝိပဿနာ
ဗုဒ္ဓဘာသာ
ဘာသာရေး
၃၁ဘုံ
ဝှက်ထားသော ကဏ္ဍများ
ပါဠိဘာသာစကား ပါဝင်သော ဆောင်းပါးများ
သင်္သကရိုက်ဘာသာစကား ပါဝင်သော ဆောင်းပါးများ
မြန်မာဘာသာစကား ပါဝင်သော ဆောင်းပါးများ
တရုတ်ဘာသာစကား ပါဝင်သော ဆောင်းပါးများ
ဂျပန်ဘာသာစကား ပါဝင်သော ဆောင်းပါးများ
ခမာဘာသာစကား ပါဝင်သော ဆောင်းပါးများ
ကိုရီးယားဘာသာစကား ပါဝင်သော ဆောင်းပါးများ
မွန်ဂိုးလီးယားဘာသာစကား ပါဝင်သော ဆောင်းပါးများ
သီဟိုဠ်ဘာသာစကား ပါဝင်သော ဆောင်းပါးများ
ထိုင်းဘာသာစကား ပါဝင်သော ဆောင်းပါးများ
ဗီယက်နမ်ဘာသာစကား ပါဝင်သော ဆောင်းပါးများ
အင်ဒိုနီးရှားဘာသာစကား ပါဝင်သော ဆောင်းပါးများ
ဤစာမျက်နှာကို ၅ မေ ၂၀၂၅၊ ၂၂၂၃ အချိန်တွင် နောက်ဆုံး ပြင်ဆင်ခဲ့သည်။
စာသားများကိုလိုင်စင်ဖြင့် ရရှိနိုင်ပြီး ထပ်ဆောင်းသတ်မှတ်ချက်များ ရှိနိုင်သည်။
အသေးစိတ်အတွက်အသုံးပြုခြင်းဆိုင်ရာ သတ်မှတ်ချက်များတွင် ကြည့်ပါ။
ကိုယ်ပိုင်ရေးရာ မူဝါဒ
ဝီကီပီးဒီးယား အကြောင်း
သတိပြုစရာများ
ဆော့ဖ်ဝဲလ်တီထွင်ရေးသားသူများ
စာရင်းအင်း
ကွတ်ကီး ထုတ်ပြန်ချက်
မိုလ်ဘိုင်း
ရှာဖွေရန်
ရှာဖွေရန်
နိဗ္ဗာန်
၈၉ ဘာသာစကားများ ၈၉ ခုအကြောင်းအရာအသစ် ထပ်ထည့်ရန်
တမ်းပလိတ်          တမ်းပလိတ်         တမ်းပလိတ်           တမ်းပလိတ်၃၁ဘုံ           တမ်းပလိတ်            တမ်းပလိတ်             တမ်းပလိတ်             တမ်းပလိတ်             တမ်းပလိတ်၃၁ဘုံနှင့်သက်ဆိုင်သောအကြောင်းအရာများ