စခုန်တိန့်ယိန်း  ဝီကီပီးဒီးယား၀၁၂၃၄၅၆၇၈၉ ဇန်နဝါရီဖေဖော်ဝါရီမတ်ဧပြီမေဇွန်ဇူလိုင်ဩဂုတ်စက်တင်ဘာအောက်တိုဘာနိုဝင်ဘာဒီဇင်ဘာစခုန်တိန့်ယိန်းစခုန်တိန့်ယိန်း၁၉၄၀ မွေးဖွားသူများသက်ရှိထင်ရှားပုဂ္ဂိုလ်များတိုင်းရင်းသား ခေါင်းဆောင်များအမျိုးသားလွှတ်တော် ကိုယ်စားလှယ်များမြန်မာ စစ်ဖက်ဆိုင်ရာ လူပုဂ္ဂိုလ်များမြန်မာ စီးပွားရေးလုပ်ကိုင်သူများစခုန်တိန့်ယိန်းမာတိကာသို့ ခုန်သွားရန်ပင်မ မီနူးပင်မ မီနူး
ဘေးဘားသို့ရွှေ့ပါဝှက်ရန်
အညွှန်း
ဗဟိုစာမျက်နှာ
မာတိကာ
လက်ရှိဖြစ်ရပ်များ
ကျပန်းစာမျက်နှာ
ဝီကီပီးဒီးယား အကြောင်း
ဆက်သွယ်ရန်
ပါဝင်ပံ့ပိုးရန်
အကူအညီ
တည်းဖြတ်ခြင်း လေ့လာရန်
ပေါင်းကူးနေရာ
လတ်တလော အပြောင်းအလဲများ
ဖိုင်တင်ရန်
အထူး စာမျက်နှာများ
ရှာဖွေရန်
ရှာဖွေရန်
ပုံပန်းသွင်ပြင်
လှူဒါန်းမှု
အကောင့် ဖန်တီးရန်
အကောင့်ဝင်ရန်
ကိုယ်ပိုင် ကိရိယာများလှူဒါန်းမှု
ပံ့ပိုးရန်
အကောင့် ဖန်တီးရန်
အကောင့်ဝင်ရန်
ထွက်ပြီးသား တည်းဖြတ်သူများအတွက် စာမျက်နှာများပိုမို လေ့လာရန်
ဆွေးနွေးရန်
မာတိကာ
ဘေးဘားသို့ရွှေ့ပါဝှက်ရန်
အစပိုင်း
၁ငယ်ဘဝ
၂ပညာရေး
၃တော်လှန်ရေးခရီး
၄ကိုယ်ပိုင်တပ်တည်ထောင်ခြင်း
၅စီးပွားရေးလုပ်ငန်းများလုပ်ကိုင်မှု
၆နိုင်ငံရေးဘဝဖြတ်သန်းမှု
၇ကချင်အထူးဒေသ ၁ ချုပ်ငြိမ်းသွားခဲ့ခြင်း
ကချင်အထူးဒေသ ၁ ချုပ်ငြိမ်းသွားခဲ့ခြင်း၇၁တိုက်ပွဲများ ပြန်လည်ဖြစ်ပွားခြင်း
၈ရရှိသောဆု
၉ကိုးကား
စခုန်တိန့်ယိန်း
ဘာသာစကားများ ထည့်သွင်းရန်
လင့်ခ်များပေါင်းထည့်ရန်
စာမျက်နှာ
ဆွေးနွေးချက်
မြန်မာဘာသာ
ဖတ်ရန်
ပြင်ဆင်ရန်
ရာဇဝင်ကြည့်ရန်
ကိရိယာများကိရိယာများ
ဘေးဘားသို့ရွှေ့ပါဝှက်ရန်
ဆောင်ရွက်ချက်များ
ဖတ်ရန်
ပြင်ဆင်ရန်
ရာဇဝင်ကြည့်ရန်
ယေဘုယျ
ဘယ်ကလင့်ခ်ထားလဲ
ဆက်စပ်သော အပြောင်းအလဲများ
ပုံသေလိပ်စာ
စာမျက်နှာ အချက်အလက်များ
ဤစာမျက်နှာကို ကိုးကားပြုရန်
အတိုကောက်  ရယူရန်
ပရင့်ပို့လွှတ်
စာအုပ်တစ်အုပ် ဖန်တီးရန်
အနေဖြင့် ရယူရန်
ပရင့်ထုတ်နိုင်သော ဗားရှင်း
အခြား ပရောဂျက်များတွင်
ပုံပန်းသွင်ပြင်
ဘေးဘားသို့ရွှေ့ပါဝှက်ရန်
ဝီကီပီးဒီးယား မှ
ဝဏ္ဏကျော်ထင်သီရိပျံချီ
စခုန်တိန့်ယိန်း
အမျိုးသားလွှတ်တော်ကိုယ်စားလှယ်တာဝန်သက်တမ်း၃၁ ဇန်နဝါရီ ၂၀၁၁၃၁ မတ် ၂၀၁၆ယခင်လူဖွဲ့စည်းပုံ စတင်ဆက်ခံသူဦးယောနမဲဆန္ဒနယ်ကချင်ပြည်နယ်မဲဆန္ဒနယ် အမှတ်၄အနိုင်ရမဲ အရေအတွက်၆၃၅၃ မဲ ၆၃၂၁ ရာခိုင်နှုန်းကချင်အထူးဒေသ ၁ ခေါင်းဆောင်နှင့်ကချင်အထူးဒေသ ၁နယ်ခြားစောင့်တပ်အကြီးအကဲတာဝန်ထမ်းဆောင်ဆဲ
တာဝန် စတင်၈ နိုဝင်ဘာ ၂၀၀၉ယခင်လူရာထူးစတင်ကချင်ဒီမိုကရေစီသစ် တပ်မတော်ခေါင်းဆောင်တာဝန်ထမ်းဆောင်ဆဲ
တာဝန် စတင်၁၉၈၉ယခင်လူရာထူးစတင်ဆက်ခံသူဦးဇခုန်ယိန်းဆောင်ကိုယ်ရေး အချက်အလက်များမွေးဖွား၂၂ ဧပြီ၊ ၁၉၄၀အသက်၈၅ဖီဖော်ရွာ၊ကချင်ပြည်နယ်နိုင်ငံသားမြန်မာနိုင်ငံသားလူမျိုးလာချိဒ်လူမျိုးနိုင်ငံရေးပါတီတစ်သီးပုဂ္ဂလအခြားနိုင်ငံရေးလွှမ်းမိုးမှုကွန်မြူနစ်
သားသမီးသား ၃ဦး၊သမီး ၁ဦးစစ်မှုထမ်းခြင်းသစ္စာခံနိုင်ငံကချင်လွတ်မြောက်ရေး တပ်မတော်၁၉၆၃၁၉၆၈
ဗမာပြည်ကွန်မြူနစ်ပါတီ၁၉၆၈၁၉၈၉
ကချင်ဒီမိုကရေစီသစ် တပ်မတော်၁၉၈၉၂၀၀၉
အမှုထမ်းကာလ၁၉၆၃  လက်ရှိ
စခုန်တိန့်ယိန်း၂၂ ဧပြီ ၁၉၄၀ မွေးဖွား သည် ကချင်မျိုးနွယ်စုဝင်လာချိဒ်လူမျိုးဖြစ်ပြီးကချင်ဒီမိုကရေစီသစ် တပ်မတော်၏ တည်ထောင်သူ နှင့် ကချင်အထူးဒေသ ၁ ခေါင်းဆောင် တစ်ဦးဖြစ်သည်။ ၂၀၁၁ မှ ၂၀၁၆ အထိအမျိုးသားလွှတ်တော်ကိုယ်စားလှယ် အဖြစ် မြန်မာနိုင်ငံရေးတွင် ပါဝင်ခဲ့သည်။၂၀ ၂၄ ခုနှစ် နောက်ပိုင်းတွင်   ကချင်အထူးဒေသ ၁ ကိုကချင်လွတ်မြောက်ရေး တပ်မတော်ထံသို့ အာဏာလွှဲပြောင်းလိုက်ရသူလည်း ဖြစ်သည်။
ငယ်ဘဝ
ပြင်ဆင်ရန်
၁၉၄၀ ပြည့်နှစ်ဧပြီ ၂၂ရက် တွင်  စခုန်တိန့်ယိန်း သည်ကချင်ပြည်နယ်၊အရှေ့ မြောက်ပိုင်းရှိ ဝေးလံခေါင်ပါးသော ကန်ဖန်ရွာတွင် မွေးဖွားခဲ့သည်။ ၎င်းမွေးဖွားခဲ့သည့် ရွာသည် ၁၉၆၀ ခုနှစ် နောက်ပိုင်းတွင်မြန်မာနိုင်ငံကတရုတ်နိုင်ငံသို့ လွှဲပြောင်းလိုက်ရသည့် ကချင် ဖီဖော်ဂေါ်လမ်ကမ်ဖန် ရွာ၃ရွာထဲမှ တစ်ရွာဖြစ်သည်။၁မိဘများသည်လာချိဒ်တိုင်းရင်းသားမျိုးနွယ်ဝင်ငေါ့ချမ်းလူမျိုးစုငယ်မှ ဆင်းရဲနွမ်းပါးသူများ ဖြစ်ကြ၏။
ပညာရေး
ပြင်ဆင်ရန်
၎င်းသည် ဝေးလံခေါင်ပါးသောဒေသတွင် မွေးဖွားခဲ့လင့်ကစား ငယ်စဉ်ကတည်းက စာပေပညာ တွင် ထူးချွန်ခဲ့သည်။မွေးရပ်မြေမှမြစ်ကြီးနားမြို့သို့ တက်ရောက်၍ အခြေခံပညာများ သင်ယူပြီးမြောက်ခဲ့သည်။
၁၉၅၆ခုနှစ် နောက်ပိုင်းကာလများတွင် စခုန်တိန့်ယိန်း သည်ရန်ကုန်တက္ကသိုလ်၌ဘီအိုစီက တည်ထောင်ဖွင့်လှစ်ထားသည့် အင်ဂျင်နီယာကောလိပ် သို့ တက်ရောက်ခဲ့သည်။ထိုကောလိပ် တွင် တက်ရောက်နေစဉ် သူသည် တက္ကသိုလ်အရန်တပ်ရင်း ရန်ကုန် သို့ပါ တစ်ပါတည်း တက်ရောက်ခဲ့ပြီး စစ်ပညာကို လေ့လာသင်ယူခဲ့သည်။၂
၁၉၆၂ခုနှစ်ဆဲဗင်းဂျူလိုင် ကျောင်းသား အရေးတော်ပုံကာလအရောက်တွင် သူတက်ရောက်နေသည့် ကောလိပ်ပိတ်လိုက်သည့်အတွက်မြစ်ကြီးနားမြို့သို့ ပြန်လာခဲ့သည်။အချိန်ပိုင်း ကျောင်းဆရာအလုပ်ကို မြစ်ကြီးနားမြို့တွင်ပင်  တစ်နှစ်ခန့် လုပ်ကိုင်ခဲ့သေးသည်။
တော်လှန်ရေးခရီး
ပြင်ဆင်ရန်
၁၉၆၃ ခုနှစ် တွင် ကချင်လူငယ် စခုန်တိန့်ယိန်း သည် ဖွဲ့စည်းချိန် နှစ်နှစ်ကျော်  သက်တမ်းသာရှိသေးသည့်ကချင်လွတ်မြောက်ရေး တပ်မတော်သို့ ခြေစုံပစ် ဝင်ရောက်၍ လက်နက်ကိုင်တော်လှန်ရေးခရီးကြမ်း ကို စတင်လျှောက်လှမ်းခဲ့သည်။
ရန်ကုန်တက္ကသိုလ် ကျောင်းဆင်း နှင့် တက္ကသိုလ်အရန်တပ်ရင်း ရန်ကုန် စစ်ပညာ အတွေ့အကြုံရှိ အသက် ၂၃ နှစ်အရွယ် ပညာတတ်လူငယ် စခုန်တိန့်ယိန်း ကို  စတင်တည်ထောင်ခဲ့ကြသည့်    ဒူဝါလဖိုင်းနော်ဆိုင်း၊လထော်ဇော်ဆိုင်း၊လထော်ဇော်ထူး၊လထော်ဇော်ဒန် တို့က  အနီးကပ်လူယုံအဖြစ် ထားရှိခဲ့ကြသည်။ တပ်ခွဲမှူးရာထူးအထိ ပေးအပ်ပြီး  ကချင်ပြည်နယ်၊ မြစ်ကြီးနား အထက်ပိုင်း၊မေခနှင့်မလိခမြစ်ကြား၊ တြိဂံဒေသ ရှိ စစ်စခန်းကို ကြီးကြပ်စီမံခိုင်းသည်။ထိုစခန်းသည်  တိုက်ပွဲကြောင့် တိမ်းရှောင်လာခဲ့ရသည့် လထော်ဇော်ထူး နှင့် လထော်ဇော်ဒန် တို့ ခိုလှုံခဲ့ရသည်အထိ စစ်ရေးအရအရေးပါခဲ့သည်။၃
၁၉၆၇ ခုနှစ် တွင်ဗမာပြည်ကွန်မြူနစ်ပါတီခေါင်းဆောင်များ နှင့် ထိပ်ပိုင်းခေါင်းဆောင် လထော်ဇော်ထူး ဦးဆောင်သည့်  ကိုယ်စားလှယ်အဖွဲ့ တို့ တရုတ်နိုင်ငံထဲ ဆွေးနွေးပွဲ ပြုလုပ်ကြသည်။ဆွေးနွေးပွဲပြီး အပြန်ခရီးတွင် လထော်ဇော်ထူး နှင့်  လမ်းခရီးအတူ လုံခြုံရေးလိုက်ပါလာသည့်  ဇခုန်တိန့်ယိန်း တို့အကြား  ဗကပ နှင့် တွဲရေး၊မတွဲရေးသဘောထားကွဲလွဲမှု ဖြစ်ပေါ်ခဲ့သည်။ဆက်၍ တပ်ဖွဲ့အတွင်း မျိုးနွယ်စု သဘောထားကွဲလွဲမှုများလည်း ပေါပေါက် ဖြစ်ပေါ်ခဲ့ကြသည်။
၁၉၆၈ ခုနှစ် တွင်ဗမာပြည်ကွန်မြူနစ်ပါတီနှင့် ပူးပေါင်းလိုသည့် စခုန်တိန့်ယိန်း သည် မရူမျိုးအနွယ်ဝင်  တပ်ရင်း ၄ တပ်ခွဲမှူး လယောက်ဇလွန်း နှင့်အတူ တပ်ခွဲနှစ်ခုတို့သည်   မှ ခွဲထွက်ခဲ့ကြပြီး ဗမာပြည်ကွန်မြူနစ်ပါတီ နှင့် ပူးပေါင်းလိုက်ကြသည်။
၁၉၆၉ ခုနှစ် တွင်  ဇခုန်တိန့်ယိန်းသည်  ၁၀၁ စစ်ဒေသတပ်မှူး အဖြစ်ဖြင့်  တပ်ခွဲနှစ်ခုကို ဦးဆောင်ပြီး တရုတ်မြန်မာနယ်စပ်မျဉ်းကိုဖြတ်ကာကချင်ပြည်နယ်၊ပန်ဝါမြို့၊ကံပိုင်တည်မြို့နှင့် ဖီမော်မြို့ များသို့  ဝင်ရောက်အခြေချ တပ်စွဲခဲ့သည်။သူသည်တပ်မတော်နှင့်ဗမာပြည်ကွန်မြူနစ်ပါတီတို့၏ ထော့ကော်တိုက်ပွဲ ၁၉၇၉ တွင် တိုက်ရည်ခိုက်ရည်ကောင်းသူအဖြစ်   ထင်ရှားခဲ့သည်။
ကိုယ်ပိုင်တပ်တည်ထောင်ခြင်း
ပြင်ဆင်ရန်
ဗမာပြည်ကွန်မြူနစ်ပါတီပြိုကွဲပြီးနောက် ၁၉၈၉ ခုနှစ် ဒီဇင်ဘာလတွင် စခုန်တိန့်ယိန်း သည်  ၁၀၁ စစ်ဒေသနယ်မြေမှာပင်ကချင်ဒီမိုကရေစီသစ် တပ်မတော်ကို ဦးဆောင်ထူထောင်လိုက်သည်။၎င်းသည် ၁၉၈၉ ခုနှစ် ဒီဇင်ဘာလ ၁၅ ရက်တွင်  တပ်ဖွဲ့ဝင်အင်အား ၁၂၈၆ ဦး နှင့်အတူ လက်နက်ကိုင် လမ်းစဉ်အား စွန့်လွှတ်လျက် တရားဥပဒေဘောင်အတွင်းငြိမ်းချမ်းစွာဝင်ရောက်လာသည်။ ၁၉၉၀ ပြည့်နှစ်၊ဇန်နဝါရီလ ၁၅ ရက် တွင်နိုင်ငံတော် ငြိမ်ဝပ်ပိပြားမှု တည်ဆောက်ရေးအဖွဲ့နှင့်  ငြိမ်းချမ်းရေးစာချုပ် ချုပ်ဆိုခဲ့ကြသည်။ငြိမ်းချမ်းရေးစာချုပ်အရ ၁၉၉၄ ခုနှစ် တွင် နိုင်ငံတော်အစိုးရမှ ကချင်ပြည်နယ်၊ချီဖွေ၊ဆော့လော်၊ဝိုင်းမော်မြို့နယ်မြောက်ခြမ်း ဒေသများအား ကချင်အထူးဒေသ၁အဖြစ် နယ်မြေသတ်မှတ်ပေးခဲ့သည်။သူသည်  ကချင်အထူးဒေသ၁ ငြိမ်းချမ်းရေးအဖွဲ့ ခေါင်းဆောင် အပြင်၊ကချင်ဒီမိုကရေစီသစ် တပ်မတော်ခေါင်းဆောင် အဖြစ် နှင့် ထိုဒေသကို နှစ် ၂၀အကြာ တစ်ဦးတည်းစိတ်ကြိုက် စီမံခန့်ခွဲအုပ်ချုပ်ခဲ့သည်။
၂၀၀၈ ခုနှစ် မေ ၂၉ ရက် တွင်နိုင်ငံတော်အေးချမ်းသာယာရေးနှင့်ဖွံ့ဖြိုးရေးကောင်စီကဖွဲ့စည်းပုံအခြေခံဥပဒေ ၂၀၀၈ကို အတည်ပြုပြဋ္ဌာန်းပြီးနောက်  အပစ်ရပ်အဖွဲ့များ အားနယ်ခြားစောင့်တပ်၊ ပြည်သူ့စစ်အဖွဲ့ပြောင်းရန် ဆက်တိုက်ဖိအားပေးလာခဲ့သည်။ဝ၊ မိုင်းလား၊ ကိုးကန့် နှင့်  တို့က နယ်ခြားစောင့် ပြောင်းရန် လက်မခံကြ၍ တပ်မတော် နှင့် ထိုအဖွဲ့အကြား စစ်ရေးတင်းမာနေချိန်၄ခေါင်းဆောင်  ဦးဇခုန်တိန့်ယိန်း ကမူ နယ်ခြားစောင့်တပ် ပြောင်းရန် လက်ခံသဘောတူပေးခဲ့သည်။
၂၀၀၉ ခုနှစ် နိုဝင်ဘာ ၈ရက် တွင်  ၎င်းဦးဆောင်အုပ်ချုပ်ခွင့်ရ ဒေသများဖြစ်သည့်ချီဖွေမြို့အရှေ့ဘက် ဝေါ်ချုံးဒေသ ဖီမော်ကျေးရွာအနီးတွင် တပ်ရင်း ၁၀၀၁၊ပန်ဝါဒေသလုပြည်ကျေးရွာအနီးတွင် တပ်ရင်း ၁၀၀၂၊ ချီဖွေမြို့နယ် ကံပိုင်တည်မြို့ အနီးရှိ ဂမ်ခွန်းကျေးရွာအနီးတွင် တပ်ရင်း ၁၀၀၃ ဟူ၍ တပ်ရင်း ၃ ရင်း ဖြင့် နယ်ခြားစောင့်တပ်ကို တရားဝင်ထူထောင်သတ်မှတ်ခဲ့သည်။သူသည် ထိုအချိန်တွင် ကချင်အထူးဒေသ ၁ ၏နယ်ခြားစောင့်တပ်ဖွဲ့အကြီးအကဲ ဖြစ်လာသည်။၅၆
စီးပွားရေးလုပ်ငန်းများလုပ်ကိုင်မှု
ပြင်ဆင်ရန်
ဦးစခုန်တိန့်ယိန်း စီမံခန့်ခွဲရာ  ကချင်ပြည်နယ် အထူးဒေသ ၁ အတွင်းရှိ  ချီဖွေ၊ ပန်ဝါ နှင့် ဝိုင်းမော်မြို့နယ် တို့သည်  ဘိန်းစိုက်ပျိုးမှု ဖြင့် နာမည်ကျော်ကြားသည်။၇၎င်းသည် မူးယစ်ဆေးဝါး နှင့် ပတ်သတ်၍ ၎င်းတို့ နယ်မြေအနေဖြင့် ဘိန်းစိုက်ပျိုးမှု  တားမြစ်ထားပြီး၊ တွေ့ရှိပါက ဒဏ်ငွေ ၊ ပြစ်ဒဏ်များ ပေးကြောင်း အကြိမ်ကြိမ်ပြောဆို ငြင်းချက်ထုတ်ထားခဲ့သော်လည်းကုလသမဂ္ဂမူးယစ်ဆေးဝါးနဲ့ ရာဇဝတ်မှု ဆိုင်ရာရုံး ၏ အာရုံစိုက်ခြင်းကို ခံရသည့် နယ်မြေတစ်ခု ဖြစ်ခဲ့သည်။၈
၁၉၉၀ ပြည့်နှစ် နောက်ပိုင်းကာလကစပြီး ဦးဇခုန်တိန့်ယိန်း သည်တပ်မတော်နှင့် အပစ်အခတ်ရပ်စဲရေး ငြိမ်းချမ်းရေးရယူပြီးနောက်  ကုမ္ပဏီထောင်ပြီး  ၁၂ ရာသီနှင်းလွှမ်းနေသည့်  ၎င်း၏ နယ်မြေဒေသတွင် စီးပွားရေးလုပ်ငန်းများကို အရှိန်အဟုန်ဖြင့်  လုပ်ဆောင်သည်။၎င်း၏ မြန်မာမျိုးကိုကို ကုမ္ပဏီ မှာ ထင်ရှားသည်။
သစ်လုပ်ငန်းနှင့်မြေရှားဒြပ်စင်များထုတ်လုပ်မှု လုပ်ငန်းများကို အလွန်အကျွံလုပ်ဆောင်ခဲ့၍ သစ်ထုတ်လုပ်ရေးပိုင်းတွင် သစ်တောပြုန်းတီးလာသကဲ့သို့ ဖြစ်လာပြီး မြေရှားသတ္ထုပိုင်းတွင်လည်း မြန်မာပြည်အရှေ့မြောက်ပိုင်း ကချင်အထူးဒေသ ၁ သည်တရုတ်နိုင်ငံ၏ မြေရှားစက်ရုံ အထိ ဖြစ်လာခဲ့သည်။
၂၀၂၂ ခုနှစ် မတ်လ တွင်  ထိုဒေသကို   အဖွဲ့က ဂြိုဟ်တုမှတဆင့်  စုံစမ်းထောက်လှမ်းခဲ့ရာတွင်စင်္ကာပူနိုင်ငံပမာဏခန့် ကျယ်ဝန်းသည့် မြေရှားသတ္တုထုတ်ယူသည့် လုပ်ကွက်ပေါင်း ၃၀၀ နီးပါး အထိတွေ့ခဲ့ရသည်။မြေရှားသတ္တု ၁၇ မျိုး ရှိသည့် ကချင်အထူးဒေသ ၁ တွင် ရှားပါးသည့်  နှင့်   သတ္တုများသည် တရုတ်ကုမ္ပဏီများအတွက် အလွန်အသုံးဝင်သည့်အတွက်  ၂၀၁၉ ခုနှစ်စာရင်းအရပင် တရုတ်လူမျိုး ၁၆၀၀၀ ခန့် ကချင်အထူးဒေသ ၁ တွင် အလုပ်လုပ်ကိုင်ကြရသည်အထိ ၎င်း၏ စီးပွားရေးအင်ပါယာသည် ကြီးမားခဲ့သည်။၉
နိုင်ငံရေးဘဝဖြတ်သန်းမှု
ပြင်ဆင်ရန်
သူသည်အမျိုးသားညီလာခံသို့ ကချင်အထူးဒေသ၁ တိုင်းရင်းသားခေါင်းဆောင် တစ်ဦးအနေဖြင့် တက်ရောက်ခဲ့သည်။၁၀
၂၀၁၀ ပြည့်နှစ် အထွထွေရွေးကောက်ပွဲတွင် ဦးဇခုန်တိန့်ယိန်းသည်ကချင်ပြည်နယ်၊မဲဆန္ဒနယ် အမှတ် ၄ မှ နေ၍အမျိုးသားလွှတ်တော်ကိုယ်စားလှယ်လောင်း အနေဖြင့် ဝင်ရောက်ယှဉ်ပြိုင်ခဲ့သည်။ကြံ့ခိုင်ဖွံ့ဖြိုးရေးပါတီ လက်ရှောင်နေခဲ့သည့် ယင်းမဲဆန္ဒနယ် တွင် သူသည် တစ်သီးပုဂ္ဂလကိုယ်စားလှယ်လောင်း အနေဖြင့်တိုင်းရင်းသားစည်းလုံးညီညွတ်ရေးပါတီကိုယ်စားလှယ်လောင်း ဦးမဂျီဇော်တောင် နှင့် ယှဉ်ပြိုင်သည်။ဆန္ဒမဲပေးသူ ၁၁၀၀၀ တွင် ၆၃၅၃ ဦး၏ မဲရပြီး၊ပြိုင်ဘက်က  ၄၀၄၇ မဲ ဖြင့် သူ အနိုင်ရရှိခဲ့သည်။၁၁၁၂ထို့နောက် ၂၀၁၁ မှ ၂၀၁၆ အထိအမျိုးသားလွှတ်တော်ကိုယ်စားလှယ် အဖြစ် မြန်မာနိုင်ငံရေး တွင် ပါဝင်ဖြတ်သန်းခဲ့သည်။၁၃
၂၀၁၅ အထွထွေရွေးကောက်ပွဲအကြိုကာလ အရောက်တွင် သူသည် ကချင်ပြည်နယ်၊မဲဆန္ဒနယ် အမှတ် ၅ အမျိုးသားလွှတ်တော် ကိုယ်စားလှယ်လောင်း အနေဖြင့် ရွေးကောက်ပွဲဝင်ရန် အမည်စာရင်းတင်သွင်းခဲ့သည်။လက်နက်ကိုင် တပ်ဖွဲ့တဖွဲ့မှ လွှတ်တော်ကိုယ်စားလှယ် အဖြစ်သို့ ကူးပြောင်းခဲ့သူ  ဦးစခုန်တိန့်ယိန်းသည် သူ၏       တပ်ဖွဲ့က ထိန်းချုပ်ထားသည့် ဧရိယာအတွင်းတွင်  လွှတ်တော် ကိုယ်စာလှယ်လောင်းများ မဲဆွယ်လှုပ်ရှားမှု မပြုလုပ်ရန် ၂၀၁၅ ခုနှစ်၊ စက်တင်ဘာလ ၂၂ ရက် နေ့တွင် စာရေးသား၍ တားမြစ်ခြင်းများ၊ ၂၀၁၅ ခုနှစ် အောက်တိုဘာလ ၁၂ ရက် တွင်  ကချင်ပြည်နယ် ချီဖွေမြို့နယ်မှ အမျိုးသားဒီမိုကရေစီအဖွဲ့ချုပ် ကိုယ်စားလှယ်လောင်းများ၏ မဲဆွယ်စည်းရုံးရေး ခရီးစဉ် ကို တိုက်ခိုက်ခြင်းများ ပြုလုပ်ခဲ့သည်။၁၄ပြိုင်ဖက်များက ပြည်ထောင်စုရွေးကောက်ပွဲကော်မရှင် ထံ တိုင်ကြားကြ၍ ကော်မရှင်က ၎င်း၏ လုပ်ဆောင်ချက်ကို တားမြစ်ခဲ့သည်။
ကိုယ်စားလှယ်လောင်း ၆ဦး ပြိုင်သည့် ယင်းမဲဆန္ဒယ်တွင် ၎င်းက မဲပေးခွင့်ရှိသူ ၁၁၃၅၄ ဦး ရှိသည့်အနက် ခိုင်လုံမဲ ၅၁၄၃ မဲ ရရှိကာ အနိုင်ရခဲ့သည်။၁၅သို့သော်လည်း ရွေးကောက်ပွဲကာလ လုပ်ဆောင်ချက်များ နှင့် ရွေးကောက်ပွဲနေ့ လုပ်ဆောင်ချက်များနှင့် စပ်လျဉ်း၍ တိုင်ကြားခံခဲ့ရသည်။
၂၀၁၆ ခုနှစ်၊ဩဂုတ်  ၃၀ ရက်နေ့တွင် ပြည်ထောင်စုရွေးကောက်ပွဲကော်မရှင်က တိုင်ကြားချက်များအား အပြီးသတ်ခုံရုံးဖြင့် စစ်ဆေးပြီး ပေါ်ပေါက်ချက်များအရ  ဦးစခုန်တိန့်ယိန်းအား ကချင်ပြည်နယ် အမျိုးသား လွှတ်တော် မဲဆန္ဒနယ်အမှတ် ၅ အနိုင်ရ လွှတ်တော် ကိုယ်စားလှယ် အဖြစ်မှ အပြီးသတ်ပယ်ဖျက်ကာ လွှတ်တော်ကိုယ်စားလှယ်အဖြစ် ဆက်လက် ရပ်တည်ပိုင်ခွင့် မရှိတော့ကြောင်း  ထုတ်ပြန်ကြေညာခဲ့သည်။၎င်း၏ နေရာအား ဒုတိယမဲအများဆုံးရသူ ဦးယောနက ဥပဒေအရ ဆက်ခံခဲ့သည်။၁၆
၂၀၁၉ ခုနှစ် ဩဂုတ် ၁၉ ရက် တွင်ဒီမိုကရေစီပါတီသစ် ကချင်အမည်ရှိသော နိုင်ငံရေးပါတီတစ်ခုကို  ဦးဇခုန်တိန့်ယိန်းက နာယကအဖြစ် တာဝန်ယူကာ ၎င်း၏ သား ဦးဇခုန်ယိန်းဆောင် က ဒုဥက္ကဋ္ဌအဖြစ် တာဝန်ယူပြီး ၂၀၂၀ ရွေးကောက်ပွဲတွင် ဝင်ရောက်ယှဉ်ပြိုင်ခဲ့ထားသေးသည်။၁၇၁၈၁၉
၂၀၂၁ မြန်မာနိုင်ငံစစ်အာဏာသိမ်းပြီးနောက်တွင် ထိုပါတီ၏ အတွင်းရေးမှူးဖြစ်သူ ဦးမန်ရှန်တိန့်ဆောင်ကကချင်ပြည်နယ် အစိုးရအဖွဲ့၏  သံယဇာတဝန်ကြီးနေရာ ရရှိခဲ့သည်။၂၀
ကချင်အထူးဒေသ ၁ ချုပ်ငြိမ်းသွားခဲ့ခြင်း
ပြင်ဆင်ရန်
၂၀၁၀ ပြည့်နှစ် နောက်ပိုင်းတွင် ဦးစခုန်တိန့်ယိန်း ၏ကချင်ဒီမိုကရေစီသစ် တပ်မတော်သည် မူလကတည်းကသင့်မြတ်မှုမရှိခဲ့သည့်ကချင်လွတ်မြောက်ရေး တပ်မတော်နှင့်  မကြာခဏ ထိတွေ့ပစ်ခတ်မှုများ ဖြစ်ခဲ့သည်။သူက တပ်မတော် သည်ကချင်လွတ်မြောက်ရေး တပ်မတော်ကို အပြီးသတ်ချေမှုန်းနိုင်လိမ့်မည်ဟု ယုံကြည်ထားသူဖြစ်သည်။၂၁
၂၀၁၂ ခုနှစ် စက်တင်ဘာလ ၉ ရက် တွင် တရုတ်မြန်မာ နယ်စပ် ကချင်ပြည်နယ် ဝိုင်းမော်မြို့နယ် ရှိကချင်ဒီမိုကရေစီသစ် တပ်မတော်နှင့် အစိုးရတပ်များ ပူးပေါင်း ဖွဲ့ထားသည့် နယ်ခြားစောင့် စစ်စခန်း တခုကို ကေအိုင်အေက  တိုက်ခိုက်သိမ်းပိုက်ခဲ့သည်။၂၂တပ်မတော်၏ လေကြောင်းပစ်ကူများကြောင့် ကေအိုင်အေအဖွဲ့များ ဆုတ်ခွာသွားခဲ့ကြသည်။
၂၀၁၃ ခုနှစ် ဇန်နဝါရီ ၃၀ ရက် တွင် ၎င်းကကချင်လွတ်မြောက်ရေး တပ်မတော်ကို ၎င်းတို့အား မတိုက်ခိုက်ရန် နှင့်တပ်မတော်ကို ယှဉ်ပြိုင်တိုက်ခိုက်ရန် မကြံစည်သင့်ကြောင်း တိုက်တွန်းနားချစာကို ထုတ်ခဲ့သည်။၂၃တရုတ်အစိုးရကလည်း ကေအိုင်အေ ကို  ဖိအားပေးခဲ့သည်။ ဤသို့ဖြင့် ကချင် အထူးဒေသ ၁ တွင် တိုက်ပွဲများ ယာယီရပ်ဆိုင်းသွားခဲ့သည်။
တိုက်ပွဲများ ပြန်လည်ဖြစ်ပွားခြင်း
ပြင်ဆင်ရန်
၂၀၂၄ ခုနှစ် မေလကစပြီး ကချင်အထူးဒေသ၁ ပတ်ဝန်းကျင် အနီးတစ်ဝိုက် တွင် စစ်ရေးမငြိမ်သက်မှုများ ဖြစ်ပေါ်လာခဲ့သည်။
၂၀၂၄ ခုနှစ်၊ ဇွန်လ ၇ ရက် တွင် ဦးစခုန်တိန့်ယိန်းသည် ကချင်အထူးဒေသ ၁ နယ်မြေထဲ ဝင်ရောက်လာခဲ့သည့်  နှင့်  ပူးပေါင်းအဖွဲ့များကို နယ်ခြားစောင့်တပ်ဖွဲ့ ၁၀၀၁၊၁၀၀၂၊ ၁၀၀၃ တပ်ဖွဲ့မှူးများ နှင့် ဒေသလက်နက်ကိုင် ပြည်သူ့စစ်ရဲဘော်များကို ယတိပြတ်ခုခံချေမှုန်းရန်  စစ်မိန့်ပေးစာ ထုတ်ပြန်ခဲ့သည်။
ထိုစစ်မိန့်ထုတ်ပြန်ပြီး ၄ရက် အကြာ ဇွန်လ ၁၁ ရက်တွင်  နှင့် ပူးပေါင်းမဟာမိတ်တပ်များက ဝိုင်းမော်  ကန်ပိုင်တည်နယ်စပ်ဆက်သွယ်ရေးလမ်းကြောပေါ်ရှိဆဒုံးမြို့ရှိ  ဗျုဟာစခန်းကုန်းကြီးအပါအဝင် စစ်တပ်စခန်း ၁၁ ခု နှင့် ဇွန်လ ၁၃ ရက်နေ့တွင် ဝိုင်းမော်  ချီဖွေသွားလမ်းပေါ်ရှိ ဆနီခူးပြည်သူ့စစ်စခန်း နှစ်ခုကို သိမ်းပိုက်လိုက်ကြသည်။
၂၀၂၄ ခုနှစ် စက်တင်ဘာလ ၁၀ ရက် တွင် ဦးစခုန်တိန့်ယိန်း၏စစ်မိန့်ကို မထုတ်ပြန်သင့်သော စစ်မိန့် ဟု  ဒုဥက္ကဋ္ဌ ဗိုလ်ချုပ်ဂွမ်မော်က တရားဝင် ဝေဖန်၍ ပယ်ချလိုက်ပြီးနောက် တိုက်ပွဲပိုမို ဖြစ်ပွားခဲ့သည်။၂၄
၂၀၂၄ ခုနှစ် စက်တင်ဘာ ၂၉ ရက်တွင်ချီဖွေမြို့သိမ်းပိုက်ခံရသည်။
ဆက်လက်၍ ၂၀၂၄ ခုနှစ် အောက်တိုဘာလ ၂ရက် တွင်ဆော့လော်မြို့၊ အောက်တိုဘာလ ၁၈ရက်တွင်ပန်ဝါမြို့၊ နိုဝင်ဘာ ၂ရက်တွင် ဖီမော်မြို့ တို့ အသီးသီး သိမ်းပိုက်ခံရသည်။
၂၀၂၄ ခုနှစ် နိုဝင်ဘာ ၂၀ ရက်တွင်  ဦးဇခုန်တိန့်ယိန်း ဦးဆောင်သည့် ကချင်အထူးဒေသ ၁ ၏ နောက်ဆုံးလက်ကျန်ဖြစ်သည့် ကံပိုက်တည်မြို့သည်  ကချင်လွတ်မြောက်ရေးတပ်မတော်  ၏ သိမ်းယူခြင်းကို ထပ်မံခံရပြန်သည်။ပန်ဝါမြို့ ရှိ ဦးဇခုန်တိန့်ယိန်း ၏ နေအိမ် နှင့် ပိုင်ဆိုင်မှုများ ချိပ်ပိတ်ခံရသည်။
၂၀၂၄ ခုနှစ် နိုဝင်ဘာ ၂၈ ရက် တွင် ကချင်လွတ်လပ်ရေးအဖွဲ့ချုပ်  ဗဟိုကော်မတီက  ကချင်ပြည်နယ် အတွင်း ကချင်အထူးဒေသ ၁ ဟူ၍ ခွဲခြားအုပ်ချုပ်ထားမှုအား ဖျက်သိမ်းလိုက်ပြီ ဖြစ်ကြောင်း တစ်ဖက်သတ် ကြေညာခြင်းဖြင့် ဦးစခုန်တိန့်ယိန်း ၏ နှစ် ၃၀ ကျော်ကြာ အုပ်ချုပ်ရေးယန္တရားသည် နိဂုံးချုပ်အဆုံးသတ်သွားခဲ့ရသည်။၂၅၂၆
၂၀၂၄ ခုနှစ် ဒီဇင်ဘာလတွင်  ဦးစခုန်တိန့်ယိန်း နှင့် အမျိုးသားစည်းလုံးညီညွတ်ရေးနှင့်ငြိမ်းချမ်းရေး ဖော်ဆောင်မှု ညှိနှိုင်းရေးကော်မတီဥက္ကဋ္ဌ ဒုတိယဗိုလ်ချုပ်ကြီးထွန်းထွန်းနောင်တို့ တွေ့ဆုံခဲ့ကြပြီး ထိုတွေ့ဆုံမှုသည် ကချင်အထူးဒေသ ၁အား ဦးစခုန်တိန့်ယိန်း လက်လွှတ်ခဲ့ရပြီးနောက် ပထမဦးဆုံးတွေ့ဆုံမှုဖြစ်ခဲ့သည်။၂၇
ရရှိသောဆု
ပြင်ဆင်ရန်
၂၀၂၂ ခုနှစ် ဧပြီ ၁၇ ရက်တွင်နိုင်ငံတော်စီမံအုပ်ချုပ်ရေးကောင်စီဥက္ကဋ္ဌက ၎င်းအား ကချင်အဖွဲ့     ကချင်ပြည်နယ် အထူးဒေသ၁ခေါင်းဆောင် အနေဖြင့် ဝဏ္ဏကျော်ထင်ဘွဲ့ အပ်နှင်းချီးမြှင့်သည်။၂၈
၂၀၂၂ ခုနှစ် ၊ နိုဝင်ဘာလ  ၁၉    ရက် တွင် နိုင်ငံတော်စီမံအုပ်ချုပ်ရေးကောင်စီဥက္ကဋ္ဌက ၎င်းကိုပင်      ဥက္ကဋ္ဌ ၊ ငြိမ်းချမ်းရေးအကျိုးတော်ဆောင် အနေဖြင့် သီရိပျံချီဘွဲ့ ထပ်မံ ချီးမြှင့်အပ်နှင်းခဲ့သည်။၂၉
ကိုးကား
ပြင်ဆင်ရန်
ဦးနုရေးသည့် တာတေစနေသားစတုတ္ထအကြိမ်၊တရုတ်မြန်မာနယ်ခြားပြဿနာ
တက္ကသိုလ်လေ့ကျင့်ရေး တပ်မှသည် နောင်တစ်ခေတ်၏ နိုင်ငံ့သားကောင်း အောင်စစ်သည်များ။၁၇ ဖေဖော်ဝါရီ ၂၀၂၄။၁၆ ဇူလိုင် ၂၀၂၅  တွင် ပြန်စစ်ပြီး။
စာရေးဆရာ မောင်မောင်စိုး ၏ နှင်းဆီနီနီအိပ်မက်များ၁၉၇၅၁၉၈၀စာအုပ်
ငြိမ်းအဖွဲ့များ စစ်ရေးအရ ခြိမ်းခြောက်ခံရ။သံလွင်တိုင်းမ်၂၄ ဩဂုတ် ၂၀၀၉။၁၆ ဇူလိုင် ၂၀၂၅  တွင် ပြန်စစ်ပြီး။
။။တွင် ပြန်စစ်ပြီး။
။။တွင် ပြန်စစ်ပြီး။
ဘိန်းခင်းများ ဖျက်ဆီးရန် ကချင်ပြည်နယ် အစိုးရအဖွဲ့ ခွင့်ပြု။၂၁ ဇန်နဝါရီ ၂၀၁၆။၁၆ ဇူလိုင် ၂၀၂၅  တွင် ပြန်စစ်ပြီး။
ကချင်ဒေသ ဘိန်းပြဿနာ ဘယ်လိုဖြေရှင်းမလဲ။၁၅ မတ် ၂၀၁၆။၁၆ ဇူလိုင် ၂၀၂၅  တွင် ပြန်စစ်ပြီး။
ချီဖွေခရိုင်က အဆိပ်သင့် တောင်တန်းများ။၁၃ အောက်တိုဘာ ၂၀၂၂။၁၆ ဇူလိုင် ၂၀၂၅  တွင် ပြန်စစ်ပြီး။
ဝန်ကြီးချုပ်၏နိုင်ငံတော်ရှေ့ဆက်သွားမည့်မူဝါဒလမ်းစဉ်၇ရပ်ထောက်ခံ၊အမျိုးသားညီလာခံကို ကချင်အထူးဒေသ၁မှ မပျက်မကွက်တက်ရောက်မည်။၂၀၀၃ ခုနှစ် ဒီဇင်ဘာလ ၆ရက်နေ့ထုတ် မြန်မာ့အလင်းသတင်းစာ စာမျက်နှာ ၂၀၆ ဒီဇင်ဘာ ၂၀၀၃။၁၆ ဇူလိုင် ၂၀၂၅  တွင် ပြန်စစ်ပြီး။
အမျိုးသားလွှတ်တော်ကိုယ်စားလှယ်အမည်ကြေညာခြင်း။၂၀၁၀ပြည့်နှစ် နိုဝင်ဘာ ၁၄ရက်နေ့ထုတ် မြန်မာ့အလင်းသတင်းစာစာမျက်နှာ ၃၁၃ နိုဝင်ဘာ ၂၀၁၀။၁၆ ဇူလိုင် ၂၀၂၅  တွင် ပြန်စစ်ပြီး။
အမျိုးသားလွှတ်တော်ကိုယ်စားလှယ်တစ်ဦးချင်းစီ၏မဲရလဒ်။ပြည်ထောင်စုရွေးကောက်ပွဲကော်မရှင်၇ နိုဝင်ဘာ ၂၀၁၀။၁၆ ဇူလိုင် ၂၀၂၅  တွင် ပြန်စစ်ပြီး။
ကချင်ပြည်နယ် မဲဆန္ဒနယ်အမှတ်၄မှ အမျိုးသားလွှတ်တော်ကိုယ်စားလှယ် ဦးစခုန်တိန့်ယိန်း၏ ဧရာဝတီမြစ်ဆုံနှင့် မေခ၊ မလိခမြစ်ဝှမ်းတစ်လျှောက် ရေအားလျှပ်စစ်စီမံကိန်းများနှင့် စပ်လျဉ်းသည့်မေးခွန်းကို အမှတ်၁လျှပ်စစ်စွမ်းအားဝန်ကြီးဌာန ဝန်ကြီး ဦးဇော်မင်း ပြန်လည်ပြေကြား။၂၀၁၁ ခုနှစ် မတ်လ ၂၂ရက်နေ့ထုတ် မြန်မာ့အလင်းသတင်းစာ၊စာမျက်နှာ ၁၀၂၂ မတ် ၂၀၁၁။၁၆ ဇူလိုင် ၂၀၂၅  တွင် ပြန်စစ်ပြီး။
ကိုယ်စားလှယ်လောင်း ချီဖွေမှာ အတိုက်ခိုက်ခံရ။၁၄ အောက်တိုဘာ ၂၀၁၅။၁၆ ဇူလိုင် ၂၀၂၅  တွင် ပြန်စစ်ပြီး။
အမျိုးသားလွှတ်တော်ကိုယ်စားလှယ်လောင်းတစ်ဦးချင်းစီ၏ဆန္ဒမဲရရှိမှုအခြေအနေ ၂၀၁၅ အထွထွေရွေးကောက်ပွဲ။။၁၆ ဇူလိုင် ၂၀၂၅  တွင် ပြန်စစ်ပြီး။
ဦးစခုန်တိန့်ယိန်းကို အမတ် အဖြစ်မှ အပြီးသတ်ပယ်ဖျက်။၃၁ ဩဂုတ် ၂၀၁၆။၁၆ ဇူလိုင် ၂၀၂၅  တွင် ပြန်စစ်ပြီး။
ဒီမိုကရေစီပါတီသစ် ကချင် ပါတီက ၎င်းတို့၏ မူဝါဒ၊ သဘောထား၊ လုပ်ငန်းစဉ် စသည်တို့ကို ဟောပြော တင်ပြ။၅ အောက်တိုဘာ ၂၀၂၀။၁၆ ဇူလိုင် ၂၀၂၅  တွင် ပြန်စစ်ပြီး။
။။တွင် ပြန်စစ်ပြီး။
ပန်ဝါပြည်သူ့စစ်ခေါင်းဆောင်ဟောင်း ဇခုန်တိန့်ယိန်း၏ နိုင်ငံရေးပါတီသစ်။၇ အောက်တိုဘာ ၂၀၂၀။၁၆ ဇူလိုင် ၂၀၂၅  တွင် ပြန်စစ်ပြီး။
ကချင်ပြည်နယ် အထူးဒေသ ၁ စစ်ရေးအခြေအနေ ဘယ်လိုရှိနေလဲ။၁၇ ဇွန် ၂၀၂၄။၁၆ ဇူလိုင် ၂၀၂၅  တွင် ပြန်စစ်ပြီး။
။။တွင် ပြန်စစ်ပြီး။
နဲ့ အစိုးရရဲ့ နယ်ခြားစောင့် စခန်းကို  သိမ်း။၁၀ စက်တင်ဘာ ၂၀၁၂။၁၆ ဇူလိုင် ၂၀၂၅  တွင် ပြန်စစ်ပြီး။
ကချင်တိုင်းရင်းသားလူမျိုးများအနေဖြင့် ငြိမ်းချမ်းရေးဖော်ဆောင်သည့် ကောင်းကျိုးပြုခြင်း၊ ဂုဏ်သိက္ခာခံယူရရှိရေးအတွက် ကျွန်တော်တို့၏ ခံယူချက်တင်ပြခြင်း  ဦးဇခုန်တိန့်ယိန်း။၁၇ ဖေဖော်ဝါရီ ၂၀၁၃။၁၆ ဇူလိုင် ၂၀၂၅  တွင် ပြန်စစ်ပြီး။
ကချင်အထူးဒေသ၁ဘက်မှာ  နဲ့  ပူးပေါင်းတပ်ဖွဲ့တွေ နယ်မြေကျူးကျော် လာတဲ့အတွက် ဒေသခံမျိုးနွယ်စုတွေက မလိုလားကြောင်း စာထုတ်ပြန်တဲ့အပေါ် စစ်ကောင်စီလက်အောက်ကလုပ်တဲ့ ငြိမ်းချမ်းရေးဟာ မစစ်မှန်ဘူးလို့  ပြောကြား။မြစ်ကြီးနားသတင်းဂျာနယ်၁၉ စက်တင်ဘာ ၂၀၂၄။၁၆ ဇူလိုင် ၂၀၂၅  တွင် ပြန်စစ်ပြီး။
ကချင်ပြည်နယ် အထူးဒေသ ၁ ကို ဖျက်သိမ်းကြောင်း  ကြေညာ။၂၈ နိုဝင်ဘာ ၂၀၂၄။၁၆ ဇူလိုင် ၂၀၂၅  တွင် ပြန်စစ်ပြီး။
ဦးဇခုန်တိန့်ယိန်း  စစ်ဘုရင်တစ်ဦး ကျရှုံးခြင်း။၁၈ နိုဝင်ဘာ ၂၀၂၄။၁၆ ဇူလိုင် ၂၀၂၅  တွင် ပြန်စစ်ပြီး။
ကချင်အထူးဒေသ၁ခေါင်းဆောင်နှင့်  ဥက္ကဋ္ဌ တွေ့ဆုံ။၁၁ ဒီဇင်ဘာ ၂၀၂၄။၁၆ ဇူလိုင် ၂၀၂၅  တွင် ပြန်စစ်ပြီး။
ဝဏ္ဏကျော်ထင်ဘွဲ့။၁၇ ဧပြီ ၂၀၂၂။၁၆ ဇူလိုင် ၂၀၂၅  တွင် ပြန်စစ်ပြီး။
ပြည်ထောင်စုသမ္မတမြန်မာနိုင်ငံတော် နိုင်ငံတော်စီမံအုပ်ချုပ်ရေးကောင်စီ အမိန့်ကြော်ငြာစာအမှတ် ၂၁၅  ၂၀၂၂ ၁၃၈၄ ခုနှစ်၊ တန်ဆောင်မုန်းလပြည့်ကျော် ၁၂ ရက်   ၂၀၂၂ ခုနှစ် ၊ နိုဝင်ဘာလ ၁၉ ရက်။၂၂ နိုဝင်ဘာ၁၉။၁၆ ဇူလိုင် ၂၀၂၅  တွင် ပြန်စစ်ပြီး။
စခုန်တိန့်ယိန်းမှ ရယူရန်
ကဏ္ဍများ၁၉၄၀ မွေးဖွားသူများ
သက်ရှိထင်ရှားပုဂ္ဂိုလ်များ
တိုင်းရင်းသား ခေါင်းဆောင်များ
အမျိုးသားလွှတ်တော် ကိုယ်စားလှယ်များ
မြန်မာ စစ်ဖက်ဆိုင်ရာ လူပုဂ္ဂိုလ်များ
မြန်မာ စီးပွားရေးလုပ်ကိုင်သူများ
ဤစာမျက်နှာကို ၂၀ ဇူလိုင် ၂၀၂၅၊ ၁၅၄၃ အချိန်တွင် နောက်ဆုံး ပြင်ဆင်ခဲ့သည်။
စာသားများကိုလိုင်စင်ဖြင့် ရရှိနိုင်ပြီး ထပ်ဆောင်းသတ်မှတ်ချက်များ ရှိနိုင်သည်။
အသေးစိတ်အတွက်အသုံးပြုခြင်းဆိုင်ရာ သတ်မှတ်ချက်များတွင် ကြည့်ပါ။
ကိုယ်ပိုင်ရေးရာ မူဝါဒ
ဝီကီပီးဒီးယား အကြောင်း
သတိပြုစရာများ
ဆော့ဖ်ဝဲလ်တီထွင်ရေးသားသူများ
စာရင်းအင်း
ကွတ်ကီး ထုတ်ပြန်ချက်
မိုလ်ဘိုင်း
ရှာဖွေရန်
ရှာဖွေရန်
စခုန်တိန့်ယိန်း
ဘာသာစကားများ ထည့်သွင်းရန်အကြောင်းအရာအသစ် ထပ်ထည့်ရန်
တမ်းပလိတ်          တမ်းပလိတ်           တမ်းပလိတ်          တမ်းပလိတ်           တမ်းပလိတ်            တမ်းပလိတ်            တမ်းပလိတ်             တမ်းပလိတ်             တမ်းပလိတ်