တက္ကသိုလ်စိန်တင်  ဝီကီပီးဒီးယား၀၁၂၃၄၅၆၇၈၉ ဇန်နဝါရီဖေဖော်ဝါရီမတ်ဧပြီမေဇွန်ဇူလိုင်ဩဂုတ်စက်တင်ဘာအောက်တိုဘာနိုဝင်ဘာဒီဇင်ဘာတက္ကသိုလ်စိန်တင်တက္ကသိုလ်စိန်တင်၁၉၃၅ မွေးဖွားသူများ၂၀၂၀ ကွယ်လွန်သူများမြန်မာ အမျိုးသား စာရေးဆရာများအမျိုးသားစာပေဆုရှင်များမြန်မာ စာရေးဆရာများတက္ကသိုလ်စိန်တင်မာတိကာသို့ ခုန်သွားရန်ပင်မ မီနူးပင်မ မီနူး
ဘေးဘားသို့ရွှေ့ပါဝှက်ရန်
အညွှန်း
ဗဟိုစာမျက်နှာ
မာတိကာ
လက်ရှိဖြစ်ရပ်များ
ကျပန်းစာမျက်နှာ
ဝီကီပီးဒီးယား အကြောင်း
ဆက်သွယ်ရန်
ပါဝင်ပံ့ပိုးရန်
အကူအညီ
တည်းဖြတ်ခြင်း လေ့လာရန်
ပေါင်းကူးနေရာ
လတ်တလော အပြောင်းအလဲများ
ဖိုင်တင်ရန်
အထူး စာမျက်နှာများ
ရှာဖွေရန်
ရှာဖွေရန်
ပုံပန်းသွင်ပြင်
လှူဒါန်းမှု
အကောင့် ဖန်တီးရန်
အကောင့်ဝင်ရန်
ကိုယ်ပိုင် ကိရိယာများလှူဒါန်းမှု
ပံ့ပိုးရန်
အကောင့် ဖန်တီးရန်
အကောင့်ဝင်ရန်
ထွက်ပြီးသား တည်းဖြတ်သူများအတွက် စာမျက်နှာများပိုမို လေ့လာရန်
ဆွေးနွေးရန်
မာတိကာ
ဘေးဘားသို့ရွှေ့ပါဝှက်ရန်
အစပိုင်း
၁အစောပိုင်းဘဝနှင့် ပညာရေး
၂စာရေးဆရာဘဝ
၃ကွယ်လွန်ခြင်း
၄တက္ကသိုလ် စိန်တင် ရေးသား ခဲ့သော စာအုပ်များ
၅ကိုးကား
၆ပြင်ပလင့်ခ်များ
တက္ကသိုလ်စိန်တင်
ဘာသာစကားများ ထည့်သွင်းရန်
လင့်ခ်များပေါင်းထည့်ရန်
စာမျက်နှာ
ဆွေးနွေးချက်
မြန်မာဘာသာ
ဖတ်ရန်
ပြင်ဆင်ရန်
ရာဇဝင်ကြည့်ရန်
ကိရိယာများကိရိယာများ
ဘေးဘားသို့ရွှေ့ပါဝှက်ရန်
ဆောင်ရွက်ချက်များ
ဖတ်ရန်
ပြင်ဆင်ရန်
ရာဇဝင်ကြည့်ရန်
ယေဘုယျ
ဘယ်ကလင့်ခ်ထားလဲ
ဆက်စပ်သော အပြောင်းအလဲများ
ပုံသေလိပ်စာ
စာမျက်နှာ အချက်အလက်များ
ဤစာမျက်နှာကို ကိုးကားပြုရန်
အတိုကောက်  ရယူရန်
ပရင့်ပို့လွှတ်
စာအုပ်တစ်အုပ် ဖန်တီးရန်
အနေဖြင့် ရယူရန်
ပရင့်ထုတ်နိုင်သော ဗားရှင်း
အခြား ပရောဂျက်များတွင်
ဝီကီဒေတာ
ပုံပန်းသွင်ပြင်
ဘေးဘားသို့ရွှေ့ပါဝှက်ရန်
ဝီကီပီးဒီးယား မှ
တက္ကသိုလ်စိန်တင်မွေးဖွားဆတ်ထူးဩဂုတ် ၁၉၃၅တောင်ငူခရိုင်၊ဖြူးမြို့နယ်၊ဗြိတိသျှဘားမားကွယ်လွန်၁၃ အောက်တိုဘာ၊ ၂၀၂၀ အသက် ၈၆ နှစ်ရရှိသည့်ဆုများအမျိုးသားစာပေဆု၁၉၉၃၊ ၂၀၀၇အိမ်ထောင်ဖက်ဒေါ်တင်စိန်စိမ့်ပညာရေးမိဘဦးညွန့်  ဒေါ်ခင်စု ဒေါ်စုစု
တက္ကသိုလ်စိန်တင်ဩဂုတ် ၁၉၃၅၁၃ အောက်တိုဘာ ၂၀၂၀ သည် အတ္ထုပ္ပတ္တိစာပေများစွာ ရေးသားခဲ့သော မြန်မာ အမျိုးသား စာရေးဆရာတစ်ဦး ဖြစ်သည်။
အစောပိုင်းဘဝနှင့် ပညာရေး
ပြင်ဆင်ရန်
တက္ကသိုလ်စိန်တင်ကိုဖြူးမြို့တွင် ၁၉၃၅ ခု၊ ဩဂုတ်လ ၂၇ ရက်၊ အင်္ဂါနေ့၌ အဖအငြိမ်းစားကျောင်းဆရာ ကြေးမုံသတင်းထောက် ဦးညွန့်၊ အမိ ကျောင်းဆရာမ ဒေါ်ခင်စုတို့မှ ဖွားမြင်သည့် မွေးချင်းငါးယောက် အနက် ဒုတိယမြောက်သား ဖြစ်သည်။ ငယ်မည်မှာ ဆတ်ထူးဖြစ်ပြီး အမည်ရင်းမှာ ဦးစိန်တင် ဖြစ်သည်။ မိဘများမှာ ကျောင်းဆရာ၊ ကျောင်းဆရာမများ အလုပ်ဖြင့် အသက် မွေးဝမ်းကျောင်း ပြုသည်။ ငယ်မည် မောင်စိန်တင်ဟု အမည်တွင်ရခြင်းမှာ ထိုစဉ်က ကွယ်လွန်သူ စာရေး ဆရာကြီးသိပ္ပံ မောင်ဝ၏ အမည်ရင်း ဦးစိန်တင်ကို စံနမူနာယူ၍ နောင်တွင် စာရေးဆရာ တစ်ဦး ဖြစ်လာ စေလိုသော ရည်ရွယ်ချက်ဖြင့် ၎င်း၏ မိဘများက မောင်စိန်တင် ဟူ၍ မှည့်ခေါ်ခဲ့ကြခြင်း ဖြစ်သည်။ ငယ်စဉ် မိခင် ပေးဖတ်သော မဂ္ဂဇင်း၌ ပါရှိသည့် ဝတ္ထုတို တစ်ပုဒ်ကို ဖတ်ရှုရာမှ စိတ်ဝင်စားလာပြီး စာဖတ်ဝါသနာပါခဲ့သည်။
၁၉၄၀ ပြည့်နှစ်တွင် ဖြူးမြို့ ဆရာကြီး ဦးဖိုးထိုက်၏ ကျောင်း၌ သူငယ်တန်းမှ စတင်ပညာသင်သည်။ ၁၉၄၁ တွင် ညောင်ဦးမြို့ အစိုးရ အလယ်တန်းကျောင်း၌ တတိယတန်းအထိ ဆက်လက်ပညာသင်သည်။ ၁၉၄၆ တွင် ညောင်ဦး ဦးပဏ္ဍိတ၏ အခမဲ့အလွတ်ပညာသင်ကျောင်း ၌ တတိယတန်းမှ စ၍ ပြန်လည် သင်ကြားပြီး ထိုနှစ်မှာပင် မင်းဘူး အစိုးရအထက်တန်း ကျောင်းသို့ ပြောင်းရွှေ့ ပညာသင်သည်။ ၁၉၅၄ တွင် မင်းဘူး အစိုးရ အထက်တန်းကျောင်းမှ ဆယ်တန်းအောင်သည်။ ရန်ကုန် တက္ကသိုလ်၌ ဆက်လက်ပညာသင်ရာ ၁၉၆၄ တွင် ဝိဇ္ဇာဘွဲ့ရသည်။ ထို့နောက် စာရေးဆရာ ဖြစ်ရန် ရည်ရွယ်ချက်ဖြင့် သတင်းစာ၊ ဂျာနယ်၊ မဂ္ဂဇင်း များ၌ ဝင်ရောက် ရေးသားနိုင်ရန် ကြိုးစားသည်။
စာရေးဆရာဘဝ
ပြင်ဆင်ရန်
အသက် ၁၁ နှစ်သား အရွယ်တွင် ၁၉၄၆ ခုနှစ် မတ်လထုတ် သတင်းစုံ ဂျာနယ်၌ မောင်စိန်တင်၏ကြည်ညိုဖွယ်ကောင်းလို့ ခညောင်းတဲ့ ပူဇော် မန်းရွှေစက်တော်ခရီးသွား ဆောင်းပါး တစ်ပုဒ် ဖော်ပြပါရှိခဲ့ပြီး ပထမဦးဆုံး စာပေ လက်ရာလည်း ဖြစ်ခဲ့၏။
၁၉၄၇ နွေဦးတွင်ရွှေစက်တော်ဘုရားသို့ မိဖုရားနှင့် လိုက်သွားခဲ့ရသည့် အတွေ့အကြုံကို ကြည်ညိုဖွယ် ကောင်းလို့ ခညောင်းတဲ့ ပူဇော်၊ မန်းရွှေစက်တော် သည် ပထမဦးဆုံး ပုံနှိပ်စာမူ ဖြစ်သည်။ ၁၉၄၇ ထုတ် သတင်းစုံ ဂျာနယ်တွင် ပါဝင်သည်။ ကလောင်အမည်မှာ မောင် စိန်တင်၊တတိယတန်း၊အစိုးရအထက်တန်းကျောင်း၊မင်းဘူးမြို့ ဟူ၍ဖြစ်သည်။ တက္ကသိုလ် ရောက်သည့် အချိန်မှစ၍ တက္ကသိုလ်စိန်တင် ကလောင်အမည်ကို အသုံးပြုခဲ့သည်။ တက္ကသိုလ် မောင်လှမှူး အမည်ဖြင့်လည်း ရေးခဲ့ဖူးသည်။ ရွှေတူဂျာနယ်၌ ဘုန်းကြီးကျောင်းသား သာဂိ အမည်ကို သုံး၍ ဆောင်းပါးများ ရေးသားခဲ့သည်။ ၁၉၇၀ ပြည့်နှစ်ထုတ် ပညာရှင်တို့ ပျော်ရာမြေ ဘာသာပြန် စာအုပ်တွင်မူ ကလောင်အမည် စိမ့်မောင်ဟု အသုံးပြုခဲ့သည်။
၁၉၅၀ တွင် မင်းဘူးမြို့ ဗမာ့ခေတ် သတင်းထောက်၊ ၁၉၅၄ တွင် တက္ကသိုလ်သတင်းထောက်၊ ထို့နောက် ကြေးမုံ၊ ဘွင်းဘွင်း၊ မြန်မာ့အလင်း၊ မဏ္ဍိုင်၊ ဗမာ့ခေတ် သတင်းစာတို့၏ မင်းဘူး သတင်းထောက် အဖြစ် တာဝန်ယူခဲ့သည်။ ၁၉၆၀ တွင် အိုးဝေသတင်းစာ တာဝန်ခံ အယ်ဒီတာအဖြစ် ထမ်းဆောင်ခဲ့သည်။ ယင်းနှစ် ဧပြီလ၌ပင် အဖ ဦးဘမှန်၊ အမိ ဒေါ်နန်းရွှေတို့၏ သမီး ဒေါ်တင်စိန်    ပညာရေး တက္ကသိုလ် အငြိမ်းစား ကထိကနှင့် လက်ထပ်ခဲ့သည်။ ဒေါ်တင်စိန်သည် စိမ့် ပညာရေး ကလောင် အမည်ဖြင့် စာပေရေးသားနေသော စာရေးဆရာမ တစ်ဦး ဖြစ်သည်။ ၁၉၅၂ ခုနှစ် ၁၇ နှစ်သား အရွယ်တွင် ဗမာ့ခေတ် သတင်းစာ၏ မင်းဘူးမြို့နယ် သတင်းထောက် အဖြစ် ဆောင်ရွက်ခွင့် ရရှိခဲ့ပြီး သတင်းများ ရေးသားခဲ့သည်။မြန်မာ့အလင်း သတင်းစာ၊ ရန်ကုန် သတင်းစာနှင့် ဘွင်းဘွင်း သတင်းစာ တို့တွင်လည်း သတင်းများ ရေးသားခဲ့သည်။
၁၉၅၄ ခုနှစ်တွင် မင်းဘူးမြို့ အစိုးရ အထက်တန်း ကျောင်းမှ တက္ကသိုလ်ဝင်တန်း အောင်မြင်ခဲ့ပြီးရန်ကုန်တက္ကသိုလ်၌ ဆက်လက် ပညာသင်ယူခဲ့သည်။ ၁၉၆ဝ ပြည့်နှစ်တွင် အိုးဝေ သတင်းစာနှင့် ဗမာ့ခေတ် သတင်းစာတို့တွင် ကော်လံစား သတင်းထောက်အဖြစ် ဆောင်ရွက်ရင်း ထိုနှစ်တွင်ပင် အိုးဝေ သတင်းစာ၌ အယ်ဒီတာ အလုပ်ရခဲ့သည်။ မြစာပေတိုက်မှ ထုတ်ဝေသော နှင်းမှုန်ကြားမှ တပ်နီတော် ၁၉၆၆ ဘာသာပြန် ဝတ္ထုမှာ တက္ကသိုလ် စိန်တင်၏ ပထမဦးဆုံး လုံးချင်း စာအုပ် ဖြစ်သည်။ ၁၉၇၆ ခုနှစ်တွင် ကမ္ဘာ့ငြိမ်းချမ်းရေး ဗိသုကာ ဦးသန့် စာအုပ်သည် ဒုတိယမြောက် လုံးချင်း စာအုပ် ဖြစ်သည်။
တက္ကသိုလ်စိန်တင် အမည်ဖြင့် နှင်းမှုန်ကြားမှ တပ်နီတော်၊ ကမ္ဘာ့ငြိမ်းချမ်းရေး ဗိသုကာ ဦးသန့်၊ ဟစ်တလာ၏ သစ္စာဧကရီ၊ ၁၉၄၅ မြန်မာနိုင်ငံ ဖက်ဆစ်တော်လှန်ရေး သမိုင်း၊ ရဲဘော်သုံးကျိပ်မော်ကွန်း၊ ထန်း၊ ငွေဓားဗိုလ်၊ အန္တရာယ်တောင်ကြား ၊ နွေမင်းသား နှင့် ဆောင်းဧကရီ၊ ကံကော်မြိုင်တန်း လွမ်းပန်းဝေဝေ၊ နန်းကျ ဘုရင် သီပေါ၊ အကျဉ်းခံ သီပေါ၊ မင်းတုန်းမင်း၏ နောက်ဆုံးနေ့များ၊ မြန်မာနိုင်ငံရေး ဇာတ်ခုံမှ စောစံဖိုးသင်၊ ၁၉၇၃ အာရပ်အစ္စရေး သဲကန္တာရ စစ်ပွဲ၊ ဗိုလ်ကြီး အောင်ဆန်း သူရိယ တိုက်ချွန်း၊ ဧကရီ စုဘုရား၊ မုန်တိုင်း ဗိုလ်ရဲဒင်၊ အိုဘယ့် အနော်ရထာ၊ ပုဂံမှာ ကျန်စစ်သား၊ ဗိုလ်မှူး အောင်ဆန်း သူရိယ အေးချို၊ သိင်္ဂီဆောင် အခန်း အမှတ် ၃၊ မိန်းမချောလေးများ မချစ်ရ၊ စတီရီယို မင်းသမီး၊ ကျွန်တော်တို့ အမေ၊ မြန်မာလွတ်လပ်ရေး တိုက်ပွဲနှင့် သခင်ဗစိန်၊ ပခုက္ကူ ဦးအုံးဖေ  ဘဝခရီးနှင့် အောင်မြင်နည်း အတွေ့အကြုံများ  ၊ ဆိုဗီယက် ယူနီယံ ပြိုကွဲခြင်း၊ မြန်မာ့တော်လှန်ရေး အာဇာနည် ပုဂံ ဗိုလ်ချို၊ ပုဂံ ရှာပုံတော်၊ ကရုဏာရှင် ဘွားဦးဇွန်း အတ္ထုပ္ပတ္တိ၊ မြန်မာ့လွတ်လပ်ရေး ကြိုးပမ်းမှု မှတ်တမ်းများနှင့် ဗိုလ်ချုပ် အောင်ဆန်းနှင့် သခင်များ နှင့် အမျိုးသား လွတ်လပ်ရေး ကြိုးပမ်းမှုကြီး  ၁၉၃၀  ၄၈  စာအုပ် စသည်တို့ ဖြစ်သည်။
အတ္ထုပ္ပတ္တိ စာပေများကို ရေးသားရာတွင် ဝတ္ထုဟန်ဖြင့် ရေးဖွဲ့ တင်ပြလေ့ ရှိသဖြင့် စာဖတ်ပရိသတ်တို့ အဖို့ စွဲမက်ဖွယ် ဖြစ်ရသည်။ ပခုက္ကူ ဦးအုန်းဖေ ဘဝ ခရီးနှင့် အောင်မြင်နည်း အတွေ့အကြုံများ စာအုပ်ဖြင့် ၁၉၉၃ ခုနှစ်တွင် အမျိုးသား စာပေဆု စာပဒေသာဆု ဆွတ်ခူး ရရှိခဲ့သည်။ ဆရာ တက္ကသိုလ် စိန်တင်သည် ဝတ္ထုဟန် အတ္ထုပ္ပတ္တိ စာအုပ်များ ရေးသားခြင်းဖြင့် ထင်ရှား လာခဲ့သော စာရေးဆရာတစ်ဦး ဖြစ်သည်။ ဗုဒ္ဓဂယာ ဘုရားဖူး ခရီးမှ ဖြစ်ရပ် မှတ်တမ်းများကို ဗုဒ္ဓဂယာ ဓမ္မ ခရီးစဉ် အမည်ဖြင့် စာမူ ရေးသား ပြုစုခဲ့သည်။
ကွယ်လွန်ခြင်း
ပြင်ဆင်ရန်
တက္ကသိုလ် စိန်တင်သည်ဇနီး ဒေါ်တင်စိန်စိမ့်ပညာရေးနှင့် အတူ  ဒဂုံမြို့သစ် မြောက်ပိုင်း၌ နေထိုင်ခဲ့ပြီး ၂၀၂၀ ပြည့်နှစ် အောက်တိုဘာလ ၁၃ ရက်နေ့တွင် အသည်းရောဂါဖြင့် ကွယ်လွန်သွားခဲ့သည်။၁
တက္ကသိုလ် စိန်တင် ရေးသား ခဲ့သော စာအုပ်များ
ပြင်ဆင်ရန်
နှင်းမှုန်ကြားမှ တပ်နီတော်ဘာသာပြန်
ကမ္ဘာ့ ငြိမ်းချမ်းရေး ဗိသုကာ ဦးသန့်အတ္ထုပ္ပတ္တိ  ၁၉၆၇ ခုနှစ်
ငွေဓားဗိုလ်၁၉၆၈ ခုနှစ်
ရဲဘော်သုံးကျိပ် မော်ကွန်း၁၉၆၈ ခုနှစ်
၁၉၄၅မြန်မာနိုင်ငံ ဖက်ဆစ် တော်လှန်ရေး သမိုင်း၁၉၆၉ ခုနှစ်
ထန်း၁၉၆၉ ခုနှစ်
ဟစ်တလာ၏ သစ္စာဧကရီဘာသာပြန်  ၁၉၇၂ ခုနှစ်
ကံ့ကော်မြိုင်တန်း လွမ်းပန်းဝေဝေ၁၉၇၃ ခုနှစ်
ချစ်သော ဆန်နီနှင့် အခြား ဝတ္ထုများ၁၉၇၃ ခုနှစ်
နွေမင်းသားနှင့် ဆောင်းဧကရီ၁၉၇၃ ခုနှစ်
မြန်မာနိုင်ငံရေးဇာတ်ခုံမှ စောစံဖိုးသင်၁၉၇၄ ခုနှစ်
ဗိုလ်တိုက်ချွန်း၁၉၇၅ ခုနှစ်
ဧကရီ စုဖုရား၁၉၇၅ ခုနှစ်
အိုဘယ့် အနော်ရထာ၁၉၇၆ ခုနှစ်
မုန်တိုင်းဗိုလ်ရဲဒင်၁၉၇၇ ခုနှစ်
သည်းထိတ်ရင်ဖို စာပဒေသာ၁၉၇၉ ခုနှစ်
ပုဂံမှာ ကျန်စစ်သား၁၉၈ဝ ပြည့်နှစ်
ဗိုလ်မှူး အောင်ဆန်းသူရိယ အေးချို၁၉၈ဝ ပြည့်နှစ်
ရေခဲတိုက်မှာ ကြွေတဲ့ အသည်းနှင့် သည်းထိတ် ရင်ဖို လက်ရွေးစင် စာပဒေသာ၁၉၈ဝ ပြည့်နှစ်
သိင်္ဂီဆောင် အခန်း အမှတ် ၃၁၉၈၁ ခုနှစ်
ဗိုလ်ကြီး အောင်ဆန်းသူရိယ တိုက်ချွန်း၁၉၉ဝ ပြည့်နှစ်
အကျဉ်းခံ သီပေါ၁၉၉၁ ခုနှစ်
ပခုက္ကူ ဦးအုန်းဖေဘဝ ခရီးနှင့် အောင်မြင်နည်း အတွေ့အကြုံများ  ၁၉၉၃ ခုနှစ်
ဆိုဗီယက် ယူနီယံ ပြိုကွဲခြင်း၁၉၉၅ ခုနှစ်
မြန်မာ့ တော်လှန်ရေး အာဇာနည် ပုဂံ ဗိုလ်ချို၁၉၉၅ ခုနှစ်
ပုဂံ ရှာပုံတော်၁နာရသီဟပတေ့မင်း၊ မိဘုရားစောလုံ၊ ဖွားစော ၁၉၉၈ ခုနှစ်
မြင်ကွန်းနှင့် ကနောင်၁၉၉၈ ခုနှစ်
ပုဂံရှာပုံတော်၂အနန္တသူရိယ၊ နရပတိစည်သူမင်း၊ ဝေဠုဝတီမိဖုရား ၁၉၉၉ ခုနှစ်
မြန်မာ့ လွတ်လပ်ရေး တိုက်ပွဲနှင့် သခင်ဗစိန်၂ဝဝ၁ ခုနှစ်
နန်းကျ ဘုရင် သီပေါဘာသာပြန်
မင်းတုန်းမင်း၏ နောက်ဆုံးနေ့များ
၁၉၇၃ အာရပ်အစ္စရေး သဲကန္တာရစစ်ပွဲ
မိန်းမချောကလေးများ မချစ်ရ
ထို့ကြောင့် မိန်းမဟု ခေါ်သည်
စတီရီယိုမင်းသမီး
ကျွန်တော်တို့ အမေ
အန္တရာယ်တောင်ကြားဘာသာပြန်
တစ်နေ့တစ်လံ ပုဂံဘယ်ရွေ့မလဲစိမ့်ပညာရေးနှင့်တွဲဖက်၍
၂၀၀၁ခုနှစ်၊ အိန္ဒိယနီပေါ ဗုဒ္ဓဂယာ ဓမ္မခရီးသည်စိမ့်ပညာရေးနှင့်တွဲဖက်၍
သီပေါဘုရင်နှင့် စုဘုရားလတ်
အိုဘယ့် ရာဇကုမာရ်
ဘွားဦးဇွန်း၂၀၀၇ခုနှစ်အတွက် အမျိုးသားစာပေဆုစာပဒေသာ ရရှိသည်။
ပုဂံရှာပုံတော်၃ အလောင်းစည်သူမင်း နရသူနှင့် ပဘာဝတီမိဖုရား
မြန်မာ့လွတ်လပ်ရေးကြိုးပမ်းမှုမှတ်တမ်းများနှင့် ဗိုလ်ချုပ်အောင်ဆန်း
သိပ္ပံမောင်ဝဘဝနှင့်စာပေ
နန်းမတော်မယ်နု ရှာပုံတော်
သခင်များနှင့် အမျိုးသားလွတ်လပ်ရေးကြိုးပမ်းမှုကြီး၁၉၃၀၁၉၄၈
၂၃
ကိုးကား
ပြင်ဆင်ရန်
လင်းလင်းခိုင်၁၃ အောက်တိုဘာ ၂၀၂၀။အတ္ထုပ္ပတ္တိစာပေများစွာ ရေးသားခဲ့သူ အမျိုးသားစာပေဆု စာပဒေသာ ဆုရှင် စာရေးဆရာ တက္ကသိုလ် စိန်တင် ယနေ့ညနေပိုင်းတွင် ကွယ်လွန်။။၁၄ အောက်တိုဘာ ၂၀၂၀  တွင် ပြန်စစ်ပြီး။
ပြန်ကြားရေးနှင့် ပြည်သူ့ ဆက်ဆံရေး ဦးစီး ဌာန ရုံးချုပ် စာတည်း အဖွဲ့က စုဆောင်း ပြုစုတဲ့ နှစ်ဆယ် ရာစု မြန်မာ စာရေး ဆရာ များနှင့် စာစု စာရင်း စာအုပ် ပညာရွှေတောင် စာအုပ်တိုက်၂ဝဝ၃ ခုနှစ်၊ ဧပြီလပထမ အကြိမ်
သခင်များနှင့် အမျိုးသားလွတ်လပ်ရေးကြိုးပမ်းမှုကြီး၁၉၃၀၁၉၄၈
ပြင်ပလင့်ခ်များ
ပြင်ဆင်ရန်
တက္ကသိုလ်စိန်တင်စာအုပ်များ
တက္ကသိုလ်စိန်တင်မှ ရယူရန်
ကဏ္ဍများ၁၉၃၅ မွေးဖွားသူများ
၂၀၂၀ ကွယ်လွန်သူများ
မြန်မာ အမျိုးသား စာရေးဆရာများ
အမျိုးသားစာပေဆုရှင်များ
မြန်မာ စာရေးဆရာများ
ဤစာမျက်နှာကို ၂၁ ဇွန် ၂၀၂၃၊ ၀၇၂၇ အချိန်တွင် နောက်ဆုံး ပြင်ဆင်ခဲ့သည်။
စာသားများကိုလိုင်စင်ဖြင့် ရရှိနိုင်ပြီး ထပ်ဆောင်းသတ်မှတ်ချက်များ ရှိနိုင်သည်။
အသေးစိတ်အတွက်အသုံးပြုခြင်းဆိုင်ရာ သတ်မှတ်ချက်များတွင် ကြည့်ပါ။
ကိုယ်ပိုင်ရေးရာ မူဝါဒ
ဝီကီပီးဒီးယား အကြောင်း
သတိပြုစရာများ
ဆော့ဖ်ဝဲလ်တီထွင်ရေးသားသူများ
စာရင်းအင်း
ကွတ်ကီး ထုတ်ပြန်ချက်
မိုလ်ဘိုင်း
ရှာဖွေရန်
ရှာဖွေရန်
တက္ကသိုလ်စိန်တင်
ဘာသာစကားများ ထည့်သွင်းရန်အကြောင်းအရာအသစ် ထပ်ထည့်ရန်
တမ်းပလိတ်           တမ်းပလိတ်           တမ်းပလိတ်           တမ်းပလိတ်             တမ်းပလိတ်             တမ်းပလိတ်             တမ်းပလိတ်             တမ်းပလိတ်