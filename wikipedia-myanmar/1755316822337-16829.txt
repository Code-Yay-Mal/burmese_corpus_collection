လက္ခဏာတော်ကြီးငယ်  ဝီကီပီးဒီးယား၀၁၂၃၄၅၆၇၈၉ ဇန်နဝါရီဖေဖော်ဝါရီမတ်ဧပြီမေဇွန်ဇူလိုင်ဩဂုတ်စက်တင်ဘာအောက်တိုဘာနိုဝင်ဘာဒီဇင်ဘာလက္ခဏာတော်ကြီးငယ်လက္ခဏာတော်ကြီးငယ်ဗုဒ္ဓဘာသာ သင်္ကေတများလက္ခဏာတော်ကြီးငယ်မာတိကာသို့ ခုန်သွားရန်ပင်မ မီနူးပင်မ မီနူး
ဘေးဘားသို့ရွှေ့ပါဝှက်ရန်
အညွှန်း
ဗဟိုစာမျက်နှာ
မာတိကာ
လက်ရှိဖြစ်ရပ်များ
ကျပန်းစာမျက်နှာ
ဝီကီပီးဒီးယား အကြောင်း
ဆက်သွယ်ရန်
ပါဝင်ပံ့ပိုးရန်
အကူအညီ
တည်းဖြတ်ခြင်း လေ့လာရန်
ပေါင်းကူးနေရာ
လတ်တလော အပြောင်းအလဲများ
ဖိုင်တင်ရန်
အထူး စာမျက်နှာများ
ရှာဖွေရန်
ရှာဖွေရန်
ပုံပန်းသွင်ပြင်
လှူဒါန်းမှု
အကောင့် ဖန်တီးရန်
အကောင့်ဝင်ရန်
ကိုယ်ပိုင် ကိရိယာများလှူဒါန်းမှု
ပံ့ပိုးရန်
အကောင့် ဖန်တီးရန်
အကောင့်ဝင်ရန်
ထွက်ပြီးသား တည်းဖြတ်သူများအတွက် စာမျက်နှာများပိုမို လေ့လာရန်
ဆွေးနွေးရန်
မာတိကာ
ဘေးဘားသို့ရွှေ့ပါဝှက်ရန်
အစပိုင်း
၁မဟာပုရိသလက္ခဏာ
၂လက္ခဏာတော်ကြီးငယ်
၃သုံးဆယ့် နှစ်ပါးသော လက္ခဏာတော်ကြီး
၄ရှစ်ဆယ်သော လက္ခဏာတော်ငယ်
၅တစ်ရာ့ရှစ်ကွက် စက်လက္ခဏာ
၆ကိုးကား
လက္ခဏာတော်ကြီးငယ်
ဘာသာစကားများ ထည့်သွင်းရန်
လင့်ခ်များပေါင်းထည့်ရန်
စာမျက်နှာ
ဆွေးနွေးချက်
မြန်မာဘာသာ
ဖတ်ရန်
ပြင်ဆင်ရန်
ရာဇဝင်ကြည့်ရန်
ကိရိယာများကိရိယာများ
ဘေးဘားသို့ရွှေ့ပါဝှက်ရန်
ဆောင်ရွက်ချက်များ
ဖတ်ရန်
ပြင်ဆင်ရန်
ရာဇဝင်ကြည့်ရန်
ယေဘုယျ
ဘယ်ကလင့်ခ်ထားလဲ
ဆက်စပ်သော အပြောင်းအလဲများ
ပုံသေလိပ်စာ
စာမျက်နှာ အချက်အလက်များ
ဤစာမျက်နှာကို ကိုးကားပြုရန်
အတိုကောက်  ရယူရန်
ပရင့်ပို့လွှတ်
စာအုပ်တစ်အုပ် ဖန်တီးရန်
အနေဖြင့် ရယူရန်
ပရင့်ထုတ်နိုင်သော ဗားရှင်း
အခြား ပရောဂျက်များတွင်
ဝီကီဒေတာ
ပုံပန်းသွင်ပြင်
ဘေးဘားသို့ရွှေ့ပါဝှက်ရန်
ဝီကီပီးဒီးယား မှ
မဟာပုရိသလက္ခဏာ
ပြင်ဆင်ရန်
ပုဂ္ဂိုလ်ထူး၊ ပုဂ္ဂိုလ်မြတ်ကြီးများဖြစ်ကြသောစကြာဝတေးမင်း၊ 
ဗုဒ္ဓဘုရားတို့၌ ခန္ဓာကိုယ် တစ်ခုလုံးရှိ အမှတ်အသား၊ အကြောင်းနိမိတ်၊ 
အစိတ်အပိုင်း အင်္ဂါတို့သည် အများတကာတို့နှင့်မတူ ထူးကဲသောလက္ခဏာ 
တော်များရှိလေသည်။ အထူးကဲဆုံးကား မြတ်စွာဘုရားရှင်၏ လက္ခဏာ 
တော်များဖြစ်လေသည်။
လက္ခဏာတော်ကြီးငယ်
ပြင်ဆင်ရန်
လက္ခဏာတော်ကြီးငယ်ဟူသည် သုံး 
ဆယ့်နှစ်ပါးသော လက္ခဏာတော်ကြီး၊ ရှစ်ဆယ်သောလက္ခဏာတော်ငယ်၊ 
တစ်ရာ့ရှစ်ကွက် စက်လက္ခဏာများဖြစ်သည်။ ယင်းလက္ခဏာတို့ကား စကြာ 
ဝတေးမင်း၊ ဗုဒ္ဓဘုရားတို့နှင့်သာ သက်ဆိုင်သော မဟာပုရိသလက္ခဏာတို့ 
ဖြစ်သည်။ ထိုလက္ခဏာတို့ကို မဟာပုရိသလက္ခဏာကျမ်းတို့၌ ကျွမ်းကျင် 
လိမ္မာသော ပညာရှိတို့သည် ဗုဒ္ဓဘုရားမပွင့်မီကပင် သိရှိနားလည်ကြသည်။ 
ထိုကြောင့်သုဒ္ဓေါဒနမင်းကြီးနှင့်မယ်တော်မာယာတို့မှ ဖွားမြင်သော သိဒ္ဓတ္ထ 
မင်းသားကို ဘုရားစင်စစ်ဖြစ်လိမ့်မည်ဟု ပုဏ္ဏားတို့က ဟောပြောနိုင်ခြင်း 
ဖြစ်သည်။
လက္ခဏာခေါ်ဆိုရာ၌လည်း ခန္ဓာကိုယ်တစ်ခုလုံးရှိ အမှတ်အသား 
တို့ကိုလည်းကောင်း၊ အကြောင်းနိမိတ်တို့ကိုလည်းကောင်း၊ အစိတ်အပိုင်း 
အင်္ဂါတို့ကိုလည်းကောင်း ခေါ်ဆိုခြင်းဖြစ်သည်။ အကြောင်းကား ထိုအမှတ် 
အသား၊ အကြောင်းနိမိတ်၊ အစိတ်အပိုင်း အင်္ဂါတို့ကို မြင်သဖြင့် ဤသူ 
ကား စကြာဝတေးမင်းဖြစ်လိမ့်မည်။ ဗုဒ္ဓဘုရားဖြစ်လိမ့်မည်။ မင်းဖြစ်လိမ့် 
မည်။ အမတ်ဖြစ်လိမ့်မည်။ သူဌေးဖြစ်လိမ့်မည်။ သူကြွယ်ဖြစ်လိမ့်မည်။ 
သူဆင်းရဲဖြစ်လိမ့်မည်။ အသက်ရှည်လိမ့်မည်၊ တိုလိမ့်မည်။ ဘယ်အခါ 
သေဆုံးလိမ့်မည် စသည်ဖြင့် ကောင်းကျိုး၊ မကောင်းကျိုးတို့ကို သိရှိ 
နားလည်သောကြောင့်တည်း။ ထို့ပြင် ကြန်စုံသည်။ ကြန်၊ အင်္ဂါ၊ 
လက္ခဏာနှင့်ပြည့်စုံသည်။ ဆင်ကြန်၊ မြင်းကြန် စသော စကားတို့၌လည်း 
လက္ခဏာကိုပင် ကြန်ဟု ခေါ်ဆိုကြသေးသည်။
ယခုအခါ တွေ့မြင်နေရသော လက္ခဏာဆရာတို့သည် လူခန္ဓာ 
ကိုယ်တစ်ခုလုံးရှိ အမှတ်အသားလက္ခဏာတို့ကို ကြည့်ရှုစစ်ဆေး၍ ကောင်း 
ကျိုး၊ မကောင်းကျိုးကို ဟောပြောကြသည်မဟုတ်၊ လက်ဖဝါးနှစ်ဖက်ရှိ 
အမှတ်အသား လက္ခဏာတို့ကိုသာ ကြည့်ရှုစစ်ဆေး၍ ဟောပြောနေကြ 
သဖြင့် မပြည့်စုံ၊ သဘာဝမကျ။ အကြောင်းကား ဒီဃနိကာယ် ပါထိကဝဂ် 
လက္ခဏာသုတ် အစရှိသော ထိုထို ပါဠိအဋ္ဌကထာဋီကာ ဂဏ္ဌိနိဿယ ဂန္တရ 
လက္ခဏာခန်းပျို့၊ မဟာပုရိသ လက္ခဏာပျို့၊ စည့်ပါဆရာတော်ရေး သာမု 
ဒြိကပျို့၊ နဝဒေးရေး သာမုဒြိက မော်ကွန်းတို့မှာ မဟာပုရိသလက္ခဏာနှင့် 
တစ်ပါးသော မိန်းမ ယောက်ျားတို့ လက္ခဏာတို့ကို ပြဆိုရာ၌ လက်ဖဝါး 
နှစ်ဖက်ရှိ အမှတ်အသား လက္ခဏာတို့ကိုသာ ပြဆိုသည်မဟုတ်၊ ခန္ဓာကိုယ် 
တစ်ခုလုံးရှိ အမှတ်အသား လက္ခဏာတို့ကိုပါ ပြဆိုထားသောကြောင့်ဖြစ် 
သည်။ 
ထိုလက္ခဏာ ခေါ်ဆိုသော စကားမှာ သက်ရှိသက်မဲ့ အလုံးစုံနှင့် 
သက်ဆိုင်နေသော်လည်း ဤနေရာကား အလုံးစုံကို ပြဆိုရေးသားနေရန် 
မဟုတ်၊ မဟာပုရိသ လက္ခဏာကိုသာ ပြဆိုရေးသားရန်ဖြစ်သည်။
သုံးဆယ့် နှစ်ပါးသော လက္ခဏာတော်ကြီး
ပြင်ဆင်ရန်
၁သုပ္ပတိဋ္ဌိတပါဒရွှေခြေနင်းကဲ့သို့ ညီညွှတ်စွာ မြေ၌တည် 
သော ခြေဖဝါးရှိခြင်း။
ယင်းလက္ခဏာကို ရှေးလူမဖြစ်စဉ်အခါ ကုသိုလ်ကောင်းမှုတို့ကို 
မတွန့်မဆုတ် မြဲမြံစွာဆောက်တည်၍ ပြုခဲ့ဖူးသောကြောင့်ရရှိသည်။ အကျိုး 
ကား သူတစ်ပါးတို့ မလှုပ်ချောက်ချားနိုင်၊ မဖျက်ဆီးနိုင်။၂စက္ကေနင်္ကိတပါဒစကြာရတနာဖြင့် မှတ်သားအပ်သော 
ခြေဖဝါးရှိခြင်း။
ယင်းလက္ခဏာကို ရှေးလူဖြစ်စဉ်အခါ လူအများချမ်းသာအောင် 
ဆောင်ရွက်ခြင်း၊ အခြံအရံနှင့်တကွ ပေးလှူခြင်းတို့ကို ပြုဖူးသောကြောင့် 
ရရှိသည်။ အကျိုးကား အခြံအရံပေါများခြင်း။၃အာယတပဏှီရွှေကျင်ဖုကဲ့သို့ ရှည်၍လုံးသော ခြေ 
ဖနောင့်ရှိခြင်း။၄ဒီဃင်္ဂုလိရှည်သော လက်ချောင်းခြေချောင်းရှိခြင်း။၅ဗြဟ္မုဇုဂတ္တဗြဟ္မာမင်း၏ ကိုယ်ကဲ့သို့ ဖြောင့်မတ်သော 
ကိုယ်ရှိခြင်း။
ယင်းလက္ခဏာသုံးပါးကို ရှေးလူဖြစ်စဉ်အခါ သူ့အသက်ကို 
သတ်ခြင်းမှ ရှောင်ကြဉ်ခဲ့ဖူးသောကြောင့် ရရှိသည်။၆သတ္တုဿဒလက်ဖမိုးနှစ်ဖက်၊ ခြေဖမိုးနှစ်ဖက်၊ 
ပခုံးနှစ်ဖက်၊ လည်ကုပ်၊ ခုနစ်ပါးသောအရပ်တို့၌ တစ်နည်း ရင်၊ ညပ်ရိုး 
နှစ်ဖက်၊ ပခုံးနှစ်ဖက်၊ လက်နှစ်ဖက်၊ ခုနစ်ပါးသော အရပ်တို့၌ ပြည့်ဖြိုး 
သောအသားရှိခြင်း။
ယင်းလက္ခဏာကို ရှေးလူဖြစ်စဉ်အခါ မွန်မြတ်သော ဘောဇဉ် 
ခဲဖွယ်၊ လျက်ဖွယ်၊ သောက်ဖွယ်တို့ကို ပေးလှူခဲ့ဖူးသောကြောင့်ရရှိသည်။ 
အကျိုးကား မွန်မြတ်သော ဘောဇဉ်၊ ခဲဖွယ်၊ လျက်ဖွယ်၊ သောက်ဖွယ် 
တို့ကိုရရှိသည်။၇မုဒု တလုန ဟတ္ထပါဒနူးညံ့သိမ်မွေ့သော လက်ဖဝါး၊ 
ခြေဖဝါးရှိခြင်း။၈ဇာလဟတ္ထပါဒတိုရှည်မရှိ၊ ညီညွတ်သော လက်ချောင်း၊ 
ခြေချောင်းရှိခြင်း၊ ယင်းလက္ခဏာနှစ်ပါးကို ရှေးလူဖြစ်စဉ်အခါ
ဒါနပေးကမ်းစွန့်ကြဲခြင်း၊
ပိယဝါစာချစ်ဖွယ်သောစကားကိုဆိုခြင်း၊
အတ္ထစရိယအကျိုးစီးပွားကိုကျင့်ခြင်း၊
သမာနတ္တတာချမ်းသာ 
ဆင်းရဲကို မိမိနှင့်အတူထားခြင်း၊သင်္ဂဟဝတ္ထုလေးပါးတို့ဖြင့် လူ 
အပေါင်းကို ချီးမြှောက်ထောက်ပံ့ဖူးသောကြောင့် ရရှိသည်။ အကျိုးကား 
ကောင်းစွာချီးမြှောက် ထောက်ပံ့အပ်သော ပရိသတ်ရှိသည်။၉ဥဿင်္ခပါဒခြေဖမိုးအထက်၌တည်၍ မြင့်သော 
ဖမျက်ရှိခြင်း၊၁ဝဥဒ္ဓဂ္ဂလောမလက်ယာရစ်လည်၍ အထက်သို့ အဖျား 
ကော့တက်သော မွေးညှင်းရှိခြင်း။
ယင်းလက္ခဏာနှစ်ပါးကို ရှေးလူဖြစ်စဉ်အခါ အကျိုးစီးပွားရှိသော 
စကားကို ပြောဆိုခဲ့ဖူးသောကြောင့်ရရှိသည်။ အကျိုးကား ကြီးကျယ်မြင့် 
မြတ်သော အကျိုးကို ရရှိသည်။၁၁ဧဏီဇင်္ဃဧဏီ သားကောင်၏ မြင်းခေါင်းကဲ့သို့ 
ပြည့်ဖြိုးသော မြင်းခေါင်းရှိခြင်း။
ယင်းလက္ခဏာကို ရှေးလူဖြစ်စဉ်အခါ အတတ်ပညာကို ရိုသေစွာ 
သင်ကြားပေးခဲ့ဖူးသောကြောင့် ရရှိသည်။ အကျိုးကား အသုံးအဆောင် 
ပရိဘောဂတို့ကို ရရှိသည်။၁၂သုခုမစ္ဆဝိအညစ်အကြေးမရှိ၊ နူးညံ့သိမ်မွေ့သော အရေ 
ရှိခြင်း။
ယင်းလက္ခဏာကို ရှေးလူဖြစ်စဉ်အခါ ရဟန်း ပုဏ္ဏား ပညာရှိ 
တို့ထံ ဆည်းကပ်၍ ကုသိုလ်၊ အကုသိုလ်၊ အပြစ်ရှိ မရှိ စသည်တို့ကို 
မေးမြန်းခဲ့ဖူးသောကြောင့်ရရှိသည်။ အကျိုးကား ကြီးကျယ်မြင့်မြတ်သော 
ပညာရှိသည်။၁၃သုဝဏ္ဏဝဏ္ဏသိင်္ဂီနိက္ခ ရွှေအဆင်းရဲ့သို့ အဆင်းရှိခြင်း။
ယင်းလက္ခဏာကို ရှေးလူဖြစ်စဉ်အခါ အမျက်ဒေါသနည်းပါးခြင်း၊ 
နူးညံ့သိမ်မွေ့သော အခင်းအရုံ စသည်တို့ကို ပေးလှူခဲ့ဖူးခြင်းကြောင့် 
ရရှိသည်။ အကျိုးကား နူးညံ့သိမ်မွေ့သော အခင်းအရုံ စသည်ကိုရရှိသည်၊၁၄ကောသော ဟိတ ဝတ္ထ ဂုယှဆဒ္ဒန်ဆင်မင်း၏ 
အင်္ဂါဇာတ်ကဲ့သို့ အအိမ်ဖြင့်ဖုံးလွှမ်းသော အင်္ဂါဇာတ်ရှိခြင်း။
ယင်းလက္ခဏာကို ရှေးလူဖြစ်စဉ်အခါ ကြာမြင့်စွာကွဲကွာနေသော 
အမျိုးအဆွေ ခင်ပွန်းတို့ကို တစ်ပေါင်းတည်းဖြစ်အောင် ပေါင်းစပ်ပေးခဲ့ဖူး 
သောကြောင့် ရရှိသည်။ အကျိုးကား သားကောင်းများစွာရရှိသည်။၁၅နိဂြောဓပရိမဏ္ဍလပညောင်ပင်၏ အဝန်းကဲ့သို့ အလံ 
နှင့် အရပ် ညီမျှလျက် ဝန်းသောကိုယ်ရှိခြင်း။၁၆အနောနမ ဇဏ္ဏုပရိမသနရပ်လျက် မကိုင်းမညွတ်ဘဲ 
လက်ဖြင့် ပုဆစ်ဒူးကို သုံးသပ်နိုင်ခြင်း။
ယင်းလက္ခဏာနှစ်ပါးကို ရှေးလူဖြစ်စဉ်အခါ လူအပေါင်းကို 
ချီးမြှောက်ထောက်ပံ့ရာဝယ် ထိုက်တန်သည်၊ မထိုက်တန်သည်ကို ဆင်ခြင်၍ 
ထိုက်တန်သည့်အလျောက် ချီးမြှောက်ထောက်ပံ့ခဲ့ဖူးသောကြောင့် ရရှိသည်။ 
အကျိုးကား ပစ္စည်းဥစ္စာနှင့် ပြည့်စုံသည်။၁၇သီဟပုဗ္ဗဍ္ဎကာယခြင်္သေ့မင်း၏ ရှေ့ထက်ဝက် ကိုယ် 
ကဲ့သို့ ပြည့်ဖြိုးသောကိုယ်ရှိခြင်း။၁၈စိတန္တရံသရေစီးကြောင်းမထင် တပြင်တည်းပြည့်ဖြိုး 
သော ကျောရှိခြင်း။၁၉သမဝဓက္ခန္ဓမုရိုးစည်ကဲ့သို့ ညီညွတ်စွာလုံးသော ပခုံး 
လည်ပင်းရှိခြင်း။
ယင်းလက္ခဏာသုံးပါးကို ရှေးလူဖြစ်စဉ်အခါ လူအများ၏ အကျိုး 
စီးပွားကို အလိုရှိခဲ့ဖူးသောကြောင့် ရရှိသည်။ အကျိုးကား စည်းစိမ်ဥစ္စာ 
သဒ္ဓါတရား စသည်တို့မှ ဆုတ်ယုတ်ခြင်းမရှိ။၂ဝရသဂ္ဂသဂ္ဂီအရသာကို ဆောင်ယူနိုင်သောကောင်းသော 
အကြောရှိခြင်း။
ယင်းလက္ခဏာကို ရှေးလူဖြစ်စဉ်အခါ သတ္တဝါတို့ကို ခဲ တုတ် 
စသော လက်နက်ဖြင့် မညဉ်းဆဲခဲ့ဖူးသောကြောင့် ရရှိသည်။ အကျိုးကား 
အနာရောဂါ နည်းပါးသည်။၂၁အဘိနီလနေတ္တအလွန်ညိုပြာ သောမျက်လုံးရှိခြင်း။၂၂ဂေါပခုမဖွားသစ်စ နွားငယ်ကဲ့သို့ နုပျိုသော မျက် 
မွေးရှိခြင်း။
ယင်းလက္ခဏာနှစ်ပါးကို ရှေးလူဖြစ်စဉ်အခါ လူအပေါင်းကို 
ချစ်ခင်မြတ်နိုးသော မျက်စိဖြင့် ကြည့်ရှုဖူးသောကြောင့်ရရှိသည်။ အကျိုး 
ကား လူအများတို့ ချစ်ခင်ကြင်နာသည်။၂၃ဥဏှီ သီသနားနှစ်ဖက်အကြား၌ တက်ကြွသော 
အသားလွှာ သင်းကျစ်များဖြင့် ရစ်ပတ်သော ဦးခေါင်းရှိခြင်း။
ယင်းလက္ခဏာကို ရှေးလူဖြစ်စဉ်အခါ ကုသိုလ်ကောင်းမှုတို့၌ 
အကြီးအမှူး ရှေ့သွားပြုလုပ်ခဲ့ဖူးသောကြောင့်ရရှိသည်။ အကျိုးကား လူ 
အပေါင်းကို မိမိအလိုသို့ လိုက်စေနိုင်သည်။၂၄ဧကေကလောမမွေးတွင်းတစ်ခုတစ်ခု၌ တစ်ချောင်း 
တစ်ချောင်းစီပေါက်သော မွေးညင်းရှိခြင်း။၂၅ဥဏ္ဏလောမမျက်ခုံးနှစ်ခုအလယ်၌ လက်ယာရစ် 
လည်လျက် အထက်သို့ အဖျားကော့တက်သော ဥဏ္ဏလုံ မွှေးရှင်ရှိခြင်း။
ယင်းလက္ခဏာနှစ်ပါးကို ရှေးလူဖြစ်စဉ်အခါ မဟုတ်မမှန်သော 
စကားကို ပြောဆိုခြင်းမှ ရှောင်ကြဉ်ခဲ့ဖူးသောကြောင့် ရရှိသည်။ အကျိုးကား 
လူအပေါင်းသည် မိမိအလိုသို့ အစဉ်လိုက်ရသည်။၂၆စတ္တာလီသဒန္တအထက် အောက် နှစ်ဆယ်စီအားဖြင့် 
သွားလေးဆယ်ရှိခြင်း။၂၇အဝိရဋ္ဌ ဒန္တမခေါ မကြဲ ညီညွတ်သော သွားရှိခြင်း။
ယင်းလက္ခဏာနှစ်ပါးကို ရှေးလူဖြစ်စဉ်အခါ သူနှစ်ဦးကွဲပြားသွား 
အောင် ကုန်းတိုက်သောစကားကို ပြောဆိုခြင်းမှ ရှောင်ကြဉ်ခဲ့ဖူးသောကြောင့် 
ရရှိသည်။ အကျိုးကား သူတစ်ပါးမဖျက်ဆီးနိုင်သော ပရိသတ်ရှိသည်။၂၈ပဟုတဇိဝှရှည်ပြန့်သော လျှာရှိခြင်း။၂၉ဗြဟ္မဿရဗြဟ္မာမင်း၏ အသံကဲ့သို့ အင်္ဂါရှစ်ပါးနှင့် 
ပြည့်စုံသော အသံရှိခြင်း။
ယင်းလက္ခဏာနှစ်ပါးကို ရှေးလူဖြစ်စဉ်အခါ ကြမ်းတမ်းသော 
စကားကို ပြောဆိုခြင်းမှ ရှောင်ကြဉ်ခဲ့ဖူးသောကြောင့်ရရှိသည်။ အကျိုးကား 
သူတစ်ပါးတို့ နာယူဖွယ်သော စကားရှိသည်။၃ဝသီဟ ဟနုခြင်္သေ့မင်း၏ မေးကဲ့သို့ တိဝန်းသော 
မေးရှိခြင်း။
ယင်းလက္ခဏာကို ရှေးလူဖြစ်စဉ်အခါ အကျိုးမရှိသောစကားကို 
ပြောဆိုခြင်းမှ ရှောင်ကြဉ်ခဲ့ဖူးသောကြောင့် ရရှိသည်။ အကျိုးကား ရန်သူတို့ 
မဖျက်ဆီးနိုင်။၃၁သမဒန္တခရုသင်း ပွတ်သစ်ကဲ့သို့ ဖြူစင် ညီညွတ်သော 
သွားတော်ရှိခြင်း။၃၂သုသုက္ကဒါဌာခရုသင်း ပွတ်သစ်ကဲ့သို့ ဖြူစင်သော 
စွယ်တော်လေးချောင်းရှိခြင်း။
ယင်းလက္ခဏာနှစ်ပါးကို ရှေးလူဖြစ်စဉ်အခါ မှားယွင်းသော 
အသက်မွေးခြင်းမှ ရှောင်ကြဉ်ခဲ့ဖူးသောကြောင့် ရရှိသည်။ အကျိုးကား 
စင်ကြယ်သော အခြံအရံရှိသည်။ဤကား ရှေးအခါက ပြုလုပ်ခဲ့ဖူးသော ကောင်းမှုကံ၊ ယင်း 
ကောင်းမှုကံနှင့်တူစွာ ရရှိသော လက္ခဏာ၊ ယင်းလက္ခဏာ၏ အကျိုးတို့ဖြင့် 
စုံလင်စွာ ရေးသားအပ်သော ၃၂ ပါးသော လက္ခဏာတော်ကြီးတို့ဖြစ်သည်။
ရှစ်ဆယ်သော လက္ခဏာတော်ငယ်
ပြင်ဆင်ရန်
၁စိတင်္ဂလိတာစေ့စပ်သော လက်ချောင်းခြေချောင်းရှိခြင်း။၂အနုပုဗ္ဗင်္ဂုလိတာအဖျားငယ်၍ အစဉ်အတိုင်းဆွယ်သော 
လက်ချောင်း ခြေချောင်းရှိခြင်း။၃ဝဓင်္ဂုလိတာလုံးသော လက်ချောင်း ခြေချောင်းရှိခြင်း၊၄တမ္ဗနခတာနီသောလက်သည်း ခြေသည်းရှိခြင်း။၅တင်္ဂု နခတာမြင့်ချွန်သော လက်သည်း ခြေသည်းရှိခြင်း။၆သိနိဒ္ဓနခတာသိမ်မွေ့ပြေပြစ်သော လက်သည်း ခြေသည်းရှိခြင်း။၇နိဂုဠှဂေါပ္ဖကတာမထင်ရှားသော ဖမျက်ရှိခြင်း။၈သမ ပါဒတာဆယ်ချောင်းလုံး ညီညွတ်သော ခြေ 
ချောင်းရှိခြင်း။၉ရာဇ သမာနက္ကမတာမင်းနှင့်တူသော အသွားရှိခြင်း။၁ဝသီဟ သမာနက္ကမတာခြင်္သေ့မင်းနှင့်တူသော အသွား 
ရှိခြင်း။၁၁ဟံသ သမာနက္ကမတာဟင်္သာမင်းနှင့်တူသော အသွားရှိ 
ခြင်း။၁၂ဥသဘ သမာနက္ကမတာနွားမင်း ဥသဘနှင့်တူသော 
အသွားရှိခြင်း။၁၃ဒက္ခိဏဝဓ ဂတိကာလက်ယာရစ်လည်သော အသွားရှိ 
ခြင်း။၁၄သမန္တတော စာရုဇဏ္ဏုမဏ္ဍလတာထက်ဝန်းကျင် တင့် 
တယ်သော ပုဆစ်ဒူးဝန်းရှိခြင်း။၁၅ပရိပုဏ္ဏ ပုရိသ ဗျဉ္ဇနတာပြည့်စုံသော ယောက်ျားမြတ် 
၏ အင်္ဂါဇာတ်ရှိခြင်း။၁၆အစ္ဆိဒ္ဒ နာဘိတာအရေးအကြောင်း မပေါက်ပြတ်သော 
ချက်ရှိခြင်း။၁၇ဂမ္ဘီရ နာဘိတာတွင်းနက်သော ချက်ရှိခြင်း။၁၈ဒက္ခိဏာဝဓ နာဘိတာအရေးအကြောင်း လက်ယာရစ် 
လည်သော ချက်ရှိခြင်း။၁၉ဒွိရာဇကရ သဒိသ ဦရုဘုဇတာပိုးနသန်ခွေနှင့်တူသော 
ပေါင်နှစ်ဖက် ထက်ဝယ်ဖွဲ့ခွေခြင်း။၂ဝသုဝိဘတ္တ ဂတ္တတာကောင်းစွာ ဝေဖန်အပ်သော ကိုယ် 
ရှိခြင်း။၂၁အနုပုဗ္ဗ ဂတ္တတာအစဉ်အတိုင်းတက်သောကိုယ်ရှိခြင်း။၂၂မဋ္ဌဂတ္တတာပြေပြစ်သော ကိုယ်ရှိခြင်း။၂၃အနူနာနုဏ္ဏတ သမ ဂတ္တတာမရှိုက် မဖြိုးညီညွတ် 
သော ကိုယ်ရှိခြင်း။၂၄အလီန ဂတ္တတာမတွန့်မလိပ်သော ကိုယ်ရှိခြင်း။၂၅တိလကာဒိ ဝိရဟိတ ဂတ္တတာမှဲ့မည်းစသည်မှကင်း 
သော ကိုယ်ရှိခြင်း။၂၆အနုပုဗ္ဗ ရုစိရ ဂတ္တတာအစဉ်အတိုင်း ပြိုးပြိုးပြက်သော 
ကိုယ်ရှိခြင်း။၂၇သုဝိသုဒ္ဒ ဂတ္တာအထူးသဖြင့် စင်ကြယ်သော ကိုယ်ရှိ 
ခြင်း။၂၈ကောဋိသဟဿ ဟတ္ထိဗလ ဓာရဏတာကုဋေတစ် 
ထောင်သော ကာဠာဝကဆင်မျိုး၏အားကို ဆောင်နိုင်သော 
အားရှိခြင်း။၂၉သုဝဏ္ဏ တင်္ဂု နာသတာရွှေချွန်းကဲ့သို့ မြင့်ချွန်းသော 
နှာခေါင်းရှိခြင်း။၃ဝရတ္တဒွိဇ မုခတာနီမြန်းသော နှုတ်ခမ်းရှိခြင်း။၃၁သုဒ္ဓ ဒန္တတာစင်ကြယ်သော သွားရှိခြင်း။၃၂သိနိဒ္ဒ ဒန္တတာပြေပြစ်သောသွားရှိခြင်း။၃၃ဝိသုဒ္ဓိန္ဒြိယတာအထူးသဖြင့် စင်ကြယ်သော စက္ခု 
စသော ဣန္ဒြေရှိခြင်း။၃၄ဝဓဒါဌတာလုံးသော စွယ်တော် ရှိခြင်း။၃၅ဝဓောဋ္ဌတာလုံးသော နှုတ်ခမ်းရှိခြင်း။၃၆အာယတ ဝဒနိတာကျယ်ပြန့်သော နှုတ်ခမ်းရှိခြင်း။၃၇ဂမ္ဘီရ ပါဏိ လေခတာနက်သော ထင်ရှားသော လက် 
ကြားအရေးရှိခြင်း။၃၈အာယတ လေခတာရှည်သော လက်ကြားအရေးရှိ 
ခြင်း။၃၉ဥဇုက လေခတာဖြောင့်သော လက်ကြားအရေးရှိခြင်း။၄ဝ သုရုစိ သဏ္ဌာနလေခတာ ချင်သဏ္ဌာန်လက်ကြား 
အရေးရှိခြင်း။၄၁ပရိမဏ္ဍလ ကာယပ္ပဘာ ဝန္တတာအဝန်းညီသော 
တစ်လံမျှကိုယ်ရောင်ရှိခြင်း။၄၂ပရိပုဏ္ဏကပေါလတာပြည့်ဖြိုးသော ပါးရှိခြင်း။၄၃အာယတ ဝိသာလ နေတ္တတာရှည်ကျယ်သော မျက် 
ကွင်းရှိခြင်း။၄၄ပဉ္စပ္ပသာဒဝန္တ နေတ္တတာအဆင်းငါးပါးရှိသော ကြည် 
ညိုဖွယ်သော မျက်စိရှိခြင်း။၄၅အာကုဉ္စိတဂ္ဂ ဘမုကတာကွေးညွတ်၍ တက်သော 
မျက်မှောင်ရှိခြင်း။၄၆ ၄၇မုဒုတနုက ရတ္တ ဇိဝှတာနူးညံပါးလွှာသော နီမြန်း 
သော လျှာရှိခြင်း ဤ၌မုဒုတနုကဇိဝှတာနူးညံ့ ပါး 
လွှာသော လျှာရှိခြင်း၊ရတ္တဇိဝှတာနီမြန်းသော လျှာရှိ 
ခြင်း နှစ်ပါးခွဲယူလျှင် ကောင်း၏။၄၈ ၄၉အာယတ ရုစိ ကဏ္ဏတာရှည်သော နှစ်လိုဖွယ် 
သော နားရှိခြင်း၊ နှစ်ပါးယူသည်။၅ဝနိဂဏ္ဍ သိရတာထွတ်မြင်းနာ ကင်းသော ဦးခေါင်းရှိ 
ခြင်း။၅၁နိဂုဠှသိရတာနိမ့်ရှိုင်း မရှိသော ဦးခေါင်းရှိခြင်း။၅၂ဝိစ္ဆိဒ္ဒနိရဝ သိရတာအစုတ်အပြတ်မရှိသော ဦးခေါင်းရှိ 
ခြင်း။၅၃အာယတ ပုထုလ နလာတ သောဘတာရှည်ကျယ် 
သော နဖူးပြင်၏ တင့်တယ်ခြင်း။၅၄သုသဏ္ဌာန ဘမုကတာကောင်းသော သဏ္ဌာန်ရှိသော 
မျက်မှောင်ရှိခြင်း။၅၅သုသဏ္ဌာန ဟရ ဘုမကတာကောင်းသော သဏ္ဌာန် 
ကိုဆောင်သော မျက်မှောင်ရှိခြင်း။၅၆အနုလောမ ဘမုကတာညွတ်ညွတ် တက်သော မျက် 
မှောင်ရှိခြင်း။၅၇သုခုမာလ ဂတ္တတာသိမ်မွေ့သော ကိုယ်ရှိခြင်း။၅၈အတိဝိယ သောဘ ဂတ္တတာအလွန်ငြိမ်းချမ်းသော 
ကောင်းသော ကိုယ်ရှိခြင်း။၅၉အတိဝိယ ဥဇ္ဇလိတ ဂတ္တတာအလွန်ထွန်းပသော 
ကိုယ်ရှိခြင်း။၆ဝဝိမလ ဂတ္တတာအညစ်အကြေးကင်းသော ကိုယ်ရှိခြင်း။၆၁ကောမလ ဂတ္တတာနူးညံ့သောကိုယ်ရှိခြင်း။၆၂သိနိဒ္ဓ ဂတ္တတာသိမ်မွေ့ပြေပြစ်သောကိုယ်ရှိခြင်း။၆၃သုဂန္ဓ ဂတ္တတာမွှေးကြိုင်သော ကိုယ်ရှိခြင်း။၆၄သမ လောမတာညီညွတ်သော မွေးညင်းရှိခြင်း။၆၅ကောမလ လောမတာနူးညံ့သော မွေးညင်းရှိခြင်း။၆၆ဒက္ခိဏာဝဓလောမတာလက်ယာရစ်လည်သော မွေး 
ညင်းရှိခြင်း။၆၇ဘိန္နကဉ္စ နဂသိရိ နီလ လောမတာပေါက်ကွဲသော ရွှေ 
တောင်၏ အသရေကဲ့သို့ ဦးခေါင်းတော်၌ ရောက်သော 
ညိုသောမွေးညှင်းရှိခြင်း။၆၈ဝဓက လောမတာလုံးသော မွေးညှင်းရှိခြင်း။၆၉သိနိဒ္ဓ လောမတာသိမ်မွေ့သော မွေးညှင်းရှိခြင်း။၇ဝအတိသုခုမ အဿာသ ပဿာသဓာရဏတာအလွန် 
သိမ်မွေ့သော ထွက်သက်ဝင်သက်ကိုဆောင်သော ကိုယ်ရှိ 
ခြင်း။၇၁သုဂန္ဓ မုဒ္ဓတာအလွန်မွှေးကြိုင်သော ဦးထိပ်ရှိခြင်း။၇၂သုနီလ ကောသတာကောင်းစွာ မည်းနက်သော ဆံပင် 
ရှိခြင်း။၇၃ဒက္ခိဏာဝဓ ကေသတာလက်ယာရစ်လည်သော ဆံပင် 
ရှိခြင်း။၇၄သုသဏ္ဌာန ကေသတာကောင်းသောသဏ္ဌာန်ရှိသော 
ဆံပင်ရှိခြင်း။၇၅သိနိဒ္ဓ ကေသတာသိမ်မွေ့သော ဆံပင်ရှိခြင်း။၇၆သဏ္ဌာန ကေသတာကောင်းစွာတည်သော ဆံပင် 
ရှိခြင်း၊၇၇အလုလိတ ကေသတာမရောရှက်သော ဆံပင်ရှိခြင်း။၇၈သမ ကေသတာညီညွတ်သော ဆံပင်ရှိခြင်း။၇၉ကောမလ ကေသတာနူးညံ့သော ဆံပင်ရှိခြင်း။၈ဝကေတု မာလာ ရတန ဝိစိတ္တတာဦးထိပ်တော်၌ 
အရောင်စုံတူသော ကေတုမာလာဖြင့် ဆန်းကြယ်ခြင်း။ဤကား ရှစ်ဆယ်သော လက္ခဏာငယ်တို့ဖြစ်သည်။ ယင်း 
လက္ခဏာငယ်တို့ကား တစ်ကျမ်းနှင့် တစ်ကျမ်း အဆိုမညီ ကွဲလွဲလျက်ရှိ 
သော်လည်း ဋီကာအစောင်စောင်၊ ဂဏ္ဍိဝိနိစ္ဆယ ဂန္ထန္တရအစားစားကို ကြည့်ရှု 
နှိုင်းချိန်ကာ ဆုံးဖြတ်ကာထားသော သမန္တ စက္ခုဒီပနီကျမ်းကို မူထား၍ ရေး 
သားဖော်ပြအပ်သတည်း။
တစ်ရာ့ရှစ်ကွက် စက်လက္ခဏာ
ပြင်ဆင်ရန်
၁သတ္တိလှံမ၊ ၂သိရိဝစ္ဆေအိမ်မွန်၊ ကျက်သရေ 
တိုက်၊ ၃နန္ဒိယာဝဓဇလပ်ပန်း၊ ၄သောဝတ္တိကလည်ရေး သုံး 
ဆင့်၊ ၅ဝဋံသကဦးဆောက်ပန်း၊ ၆ဝဍ္ဎမာနထမင်းပွဲ၊ ၇ဘဒ္ဒပီဌအင်းပျဉ်၊ သလွန်၊ ၈အင်္ကုသချွန်း တောင်း၊ ၉ပါသာဒပြာသာဒ်၊ ၁ဝတောရဏတုရိုင်တိုင်၊ ၁၁ သေတဆတ္တ 
  ထီးဖြူ၊ ၁၂ခဂ္ဂသန်လျက်၊ ၁၃တာလဝဏထန်းရွက်ယပ်၊ 
၁၄မယူရဟတ္ထဥဒေါင်းမြီးယပ်၊ ၁၅စာမရိဟတ္ထစာမရီသား 
မြီးယပ်၊ ၁၆ဥဏှီသသင်းကျစ်၊ ၁ရပတ္တမြသပိတ်၊ ၁၈မဏိပတ္တမြား၊ ၁၉ကုသုမဒါမမုလေး ပန်းကုံး၊ ၂ဝ နီလုပ္ပလ 
  ကြာညိုပန်း၊ ၂၁သေတုပ္ပလကြာဖြူပန်း၊ ၂၂ရတ္တုပ္ပလကြာနီပန်း၊ ၂၃ပဒုမပဒုမ္မာ ကြာပန်း၊ ၂၄ပုဏ္ဍရိကပုဏ္ဍရိက် 
ကြာပန်း၊ ၂၅ပုဏ္ဏဃဋရေပြည့်အိုး၊ ၂၆ပုဏ္ဏပါတိရေပြည့် 
ဖလား၊ ၂၇သမုဒ္ဒသမုဒ္ဒရာလေးစင်း၊ ၂၈စက္ကဝါဠစကြဝဠာ 
တောင်၊ ၂၉မေရုမြင်းမိုရ်တောင်၊ ၃ဝသူရိယမဏ္ဍလနေစက် 
ဝန်း၊ ၃၁စန္ဒမဏ္ဍလလစက်ဝန်း၊ ၃၂နက္ခတ္တနက္ခတ်၊ ၃၃ပုဗ္ဗဝိဒေဟအရှေ့ကျွန်း၊ ၃၄အပရဂေါယာနအနောက်ကျွန်း၊ ၃၅ဇမ္ဗုဒီပတောင်ကျွန်း၊ ၃၆ဥတ္တရကုရုမြောက်ကျွန်း၊ ၃၇စက္ကဝတ္တိစကြဝတေးမင်း၊ ၃၈ဒက္ခိဏာဝဓသင်္ခလက်ယာရစ် 
ခရုသင်း၊ ၃၉သုဝဏ္ဏပစ္ဆယုဂရွှေငါးကြင်းအစုံ၊ ၄ဝစက္ကဝုဓစက်လက်နက်၊ ၄၁သုပဏ္ဏရာဇာဂဠုန်မင်း၊ ၄၂သံသုမာရမိချောင်းမင်း၊ ၄၃ဓဇပဋာကတံခွန် ကုက္ကား မုလေးပွား၊ ၄၄သုဝဏ္ဏသိဝိကာရွှေသန်လျှင်း၊ ၄၅သုဝဏ္ဏ ဝါလဗီဇနီရွှေသား 
မြီးယပ်၊ ၄၆ကေလာသပဗ္ဗတကေလာသငွေတောင်၊ ၄၇သီဟ 
ရာဇာခြင်္သေ့မင်း၊ ၄၈ဗျဂ္ဃရာဇာကျားမင်း၊ ၄၉ဝလာဟက 
အဿရာဇာဝလာဟကမြင်းပျံ၊ ၅ဝဥပေါသထ ဆဒ္ဒန္တ နာဂရာဇာဥပေါသထဆင်မင်း၊ ဆဒ္ဒန်ဆင်မင်း၊ ၅၁ဗာသုကီ နာဂရာဇဗာသုကီ
နဂါးမင်း၊ ၅၂ဟံသရာဇာရွှေဟင်္သာမင်း၊ ၅၃ဥသဘရာဇာနွား
လား ဥသဘမင်း၊ ၅၄ဧရာဝဏဧရာဝဏ်ဆင်မင်း၊ ၅၅ သုဝဏ္ဏ 
မကာရ  ရွှေမကာရ်း၊ ၅၆စတုမုခလေးကျွန်းသားတို့ မျက်နှာလေး 
မျိုး၊ ၅၇သုဝဏ္ဏနာဝါရွှေလှေ၊ ၅၈သဝစ္ဆက ဓေနုသားငယ် 
နှင့်နွားမ၊ ၅၉ကိံပုရိသကိန္နရာဖို၊ ၆ဝကိံပုရိသီကိန္နရာမ၊ 
၆၁ကရဝိကကရဝိက်ငှက်မင်း၊ ၆၂မယူရရာဇာဥဒေါင်းမင်း၊ 
၆၃ကောဉ္စရာဇာကြိုးကြာငှက်မင်း၊ ၆၄စက္ကဝက္က ရာဇာစက္က 
ဝက်ငှက်မင်း၊ ၆၅ဇီဝ ဇီဝကရာဇာဇီဝဇိုးငှက်မင်း၊ ၆၆စာတု 
မဟာရာဇိကဟာတုမဟာရာဇ်နတ်ပြည်၊ ၆၇တာဝတိံသာတာဝတိံ 
သာနတ်ပြည်၊ ၆၈ယာမာယာမာနတ်ပြည်၊ ၆၉တုသိတာတုသိ 
တာနတ်ပြည်၊ ၇ဝနိမ္မာနရတိနိမ္မာနရတိ နတ်ပြည်၊ ၇၁ပရနိမ္မိတ 
ဝသဝတ္တိပရနိမ္မိဘ ဝသဝတီနတ်ပြည်၊ ၇၂ဗြဟ္မပါရိ သဇ္ဇာဗြဟ္မ 
ပါရိ သဇ္ဇာ ဗြဟ္မာပြည်၊ ၇၃ဗြဟ္မပုရောဟိတာဗြဟ္မပုရောဟိတာ 
ဗြဟ္မာပြည်၊ ၇၄မဟာဗြဟ္မာမဟာဗြဟ္မာပြည်၊ ၇၅ပရိတ္တာဘာပရိတ္တာဘာ ဗြဟ္မာပြည်၊ ၇၆အပ္ပမာနာဘာအပ္ပ မာနာဘာ ဗြဟ္မာ 
ပြည်၊ ၇၇အာဘဿရာအာဘဿရာ ဗြဟ္မာပြည်၊ ၇၈ ပရိတ္တသုဘာ 
  ပရိတ္တ သုဘာ ဗြဟ္မာပြည်၊ ၇၉အပ္ပ မာဏာ သုဘာအပ္ပမာဏာ 
သုဘာ ဗြဟ္မာပြည်၊ ၈ဝသုဘကိဏှာသုဘကိဏှာ ဗြဟ္မာပြည်၊ ၈၁ဝေဟပ္ဖလာဝေဟပ္ဖလာ ဗြဟ္မာပြည်၊ ၈၂အသညသတ္တာအသည 
သတ္တာဗြဟ္မာ ပြည်၊ ၈၃အဝိဟာအဝိဟာ ဗြဟ္မာပြည်၊ ၈၄ အတပ္ပါ 
  အတပ္ပါဗြဟ္မာပြည်၊ ၈၅သုဒဿာသုဒဿာဗြဟ္မာပြည်၊ ၈၆သုဒ 
ဿီသုဒဿီဗြဟ္မာပြည်၊ ၈ရအကနိဋ္ဌာအကနိဋ္ဌာဗြဟ္မာပြည်၊ 
၈၈ယုဂန္ဓရယုဂန္ဓိုရ် တောင်၊ ၈၉ဤသံဓရဤသံဓရတောင်၊ 
၉ဝကရဝိကကရဝိ တောင်၊ ၉၁သုဒဿနသုဒဿနတောင်၊ 
၉၂နေမိန္ဓရနေမိန္ဓရ တောင်၊ ၉၃ဝိနတကဝိနတကတောင်၊ 
၉၄အဿကဏ္ဏအဿ ကဏ္ဏတောင်၊ ၉၅အနောတတ္တအနောတတ်အိုင်၊ ၉၆ကဏ္ဏမုဏ္ဍကဏ္ဏမုဏ္ဍအိုင်၊ ၉၇ရထကာရရထကာရအိုင်၊ ၉၈ဆဒ္ဒန္တဆဒ္ဒန္တအိုင်၊ ၉၉ကုဏာလကုဏာလအိုင်၊ ၁ဝဝမန္ဒာကိနီမန္ဒာကိနီအိုင်၊ ၁ဝ၁ သီဟပ္ပပါတ 
  သီဟပ္ပပါတအိုင်၊ ၁ဝ၂လဝဏသီတာဆားငန်ရေသီတာ၊ ၁ဝ၃ဥစ္ဆုသီတာကြံရေ သီတာ၊ ၁ဝ၄သုရာသီတာသေရည် သီတာ၊ 
၁ဝ၅သာမိ သီတာအမှုခပ်သိမ်းပြီးစေသော သီတာ၊ ၁ဝ၆ဒဓိသီတာနို့ဓမ်းမလိုင် သီတာ၊ ၁ဝရဒုဒ္ဓသီတာနို့ရည်သီတာ၊ 
၁ဝ၈ဇလသီတာရေချိုသီတာ ။
ဤကားတရား ရှစ်ကွက်စက်လက္ခဏာတို့ဖြစ်သည်။ ယင်း 
လက္ခဏာတို့ကား မြတ်စွာဘုရား၏ ခြေဖဝါးတော်၌ရှိသော လက္ခဏာ 
တို့တည်း။၁
ကိုးကား
ပြင်ဆင်ရန်
မြန်မာ့စွယ်စုံကျမ်း၊ အတွဲ၁၂
လက္ခဏာတော်ကြီးငယ်မှ ရယူရန်
ကဏ္ဍဗုဒ္ဓဘာသာ သင်္ကေတများ
ဤစာမျက်နှာကို ၂၈ ဧပြီ ၂၀၂၃၊ ၂၁၃၆ အချိန်တွင် နောက်ဆုံး ပြင်ဆင်ခဲ့သည်။
စာသားများကိုလိုင်စင်ဖြင့် ရရှိနိုင်ပြီး ထပ်ဆောင်းသတ်မှတ်ချက်များ ရှိနိုင်သည်။
အသေးစိတ်အတွက်အသုံးပြုခြင်းဆိုင်ရာ သတ်မှတ်ချက်များတွင် ကြည့်ပါ။
ကိုယ်ပိုင်ရေးရာ မူဝါဒ
ဝီကီပီးဒီးယား အကြောင်း
သတိပြုစရာများ
ဆော့ဖ်ဝဲလ်တီထွင်ရေးသားသူများ
စာရင်းအင်း
ကွတ်ကီး ထုတ်ပြန်ချက်
မိုလ်ဘိုင်း
ရှာဖွေရန်
ရှာဖွေရန်
လက္ခဏာတော်ကြီးငယ်
ဘာသာစကားများ ထည့်သွင်းရန်အကြောင်းအရာအသစ် ထပ်ထည့်ရန်
