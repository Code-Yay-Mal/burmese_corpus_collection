စကားတုံ့  ဝီကီပီးဒီးယား၀၁၂၃၄၅၆၇၈၉ ဇန်နဝါရီဖေဖော်ဝါရီမတ်ဧပြီမေဇွန်ဇူလိုင်ဩဂုတ်စက်တင်ဘာအောက်တိုဘာနိုဝင်ဘာဒီဇင်ဘာစကားတုံ့စကားတုံ့ဗုဒ္ဓဘာသာ ဝေါဟာရများပါဠိဝေါဟာရများစကားတုံ့မာတိကာသို့ ခုန်သွားရန်ပင်မ မီနူးပင်မ မီနူး
ဘေးဘားသို့ရွှေ့ပါဝှက်ရန်
အညွှန်း
ဗဟိုစာမျက်နှာ
မာတိကာ
လက်ရှိဖြစ်ရပ်များ
ကျပန်းစာမျက်နှာ
ဝီကီပီးဒီးယား အကြောင်း
ဆက်သွယ်ရန်
ပါဝင်ပံ့ပိုးရန်
အကူအညီ
တည်းဖြတ်ခြင်း လေ့လာရန်
ပေါင်းကူးနေရာ
လတ်တလော အပြောင်းအလဲများ
ဖိုင်တင်ရန်
အထူး စာမျက်နှာများ
ရှာဖွေရန်
ရှာဖွေရန်
ပုံပန်းသွင်ပြင်
လှူဒါန်းမှု
အကောင့် ဖန်တီးရန်
အကောင့်ဝင်ရန်
ကိုယ်ပိုင် ကိရိယာများလှူဒါန်းမှု
ပံ့ပိုးရန်
အကောင့် ဖန်တီးရန်
အကောင့်ဝင်ရန်
ထွက်ပြီးသား တည်းဖြတ်သူများအတွက် စာမျက်နှာများပိုမို လေ့လာရန်
ဆွေးနွေးရန်
မာတိကာ
ဘေးဘားသို့ရွှေ့ပါဝှက်ရန်
အစပိုင်း
၁ဆက်စပ်ဖတ်ရှုရန်
၂ကိုးကား
စကားတုံ့
ဘာသာစကားများ ထည့်သွင်းရန်
လင့်ခ်များပေါင်းထည့်ရန်
စာမျက်နှာ
ဆွေးနွေးချက်
မြန်မာဘာသာ
ဖတ်ရန်
ပြင်ဆင်ရန်
ရာဇဝင်ကြည့်ရန်
ကိရိယာများကိရိယာများ
ဘေးဘားသို့ရွှေ့ပါဝှက်ရန်
ဆောင်ရွက်ချက်များ
ဖတ်ရန်
ပြင်ဆင်ရန်
ရာဇဝင်ကြည့်ရန်
ယေဘုယျ
ဘယ်ကလင့်ခ်ထားလဲ
ဆက်စပ်သော အပြောင်းအလဲများ
ပုံသေလိပ်စာ
စာမျက်နှာ အချက်အလက်များ
ဤစာမျက်နှာကို ကိုးကားပြုရန်
အတိုကောက်  ရယူရန်
ပရင့်ပို့လွှတ်
စာအုပ်တစ်အုပ် ဖန်တီးရန်
အနေဖြင့် ရယူရန်
ပရင့်ထုတ်နိုင်သော ဗားရှင်း
အခြား ပရောဂျက်များတွင်
ပုံပန်းသွင်ပြင်
ဘေးဘားသို့ရွှေ့ပါဝှက်ရန်
ဝီကီပီးဒီးယား မှ
ဇာတိမည်သော တုံ့ပြန် ချေဖျက်သောစကားကို စကားတုံ့ဟု ခေါ်သည်။
ယင်းစကားမျိုးကား နျာယကျမ်း၌လာသော စကားမျိုးဖြစ်သည်။ ထို ဇာတိမည်သော တုံ့ပြန် ချေဖျက်သည့် စကားမျိုးကို နျာယကျမ်း၌ ၂၄ပါး အပြားအားဖြင့် အကျယ်ပြဆိုထားပေသည်။ ယင်းတို့တွင် ဤ၌ ပုံစံအဖြစ်ဖြင့် သာဓမ္မသမ ခေါ် ပဌမဇာတိနှင့် ဝေဓမ္မသမ ခေါ် ဒုတိယ ဇာတိ စကား ၂မျိုးကိုသာထုတ်၍ အကျဉ်းချုပ်ပြဆိုပါအံ့။ လက်ဦးပဌမပြောဆိုသူ ဝါဒီပုဂ္ဂိုလ်က ပြီးပြေစေလိုသော အကြောင်းအရာတစ်ခုကို အလျော်အနွယအားဖြင့်သော်လည်းကောင်း ဆန့်ကျင်ဖက် ဗျတိရေကအားဖြင့်သော်၎င်း ပြီးပြေအောင် ပြောဆိုရာတွင် ဆန့်ကျင်ပြောဆိုသူ ပတိဝါဒီပုဂ္ဂိုလ်သည် အရာအားလုံး၌ မပြန့်နှံ့သော အကြောင်းမျိုးကိုပြကာ သက်သက် တူကာမျှဖြစ်သည့် သဘောဖြင့်သော်၎င်း မတူကာမျှ ဖြစ်သည့် သဘောဖြင့်သော်၎င်း တုံ့ပြန် ချေဖျက်တတ်လေသည်။
လက်ဦးပဌမ ပြောဆိုသူ ဝါဒီပုဂ္ဂိုလ်က အသံသည် မမြဲသော သဘောတရားမျိုးဖြစ်သည်၊ အဘယ့်ကြောင့်ဆိုသော် ပြုပြင်အပ်သော သဘောရှိ၍ အိုးနှင့်တူသောကြောင့် ဖြစ်သည် ဤသို့ အကြောင်းပြကာ တူမျှသော သဘောကိုဆောင်၍ အလျော်အနွယအားဖြင့် အသံ၏ မမြဲမှုကို ပြီးပြေအောင် ပြောဆိုလေသည်။ ထိုအခါ ဆန့်ကျင်ပြောဆိုသူ ပတိဝါဒီပုဂ္ဂိုလ်က အို ဝါဒီပုဂ္ဂိုလ်အသင် ပြောဆိုသည့်အတိုင်း အသံသည် မမြဲသော သဘောတရားမျိုးမဟုတ်၊ မြဲသောသဘော တရားမျိုးသာဖြစ်သည်၊ အဘယ့်ကြောင့်ဆိုသော် အကောင်အထည်မရှိ၍ ကောင်းကင်နှင့် တူသောကြောင့် ဖြစ်သည် ဤသို့ အကြောင်းပြကာ တူမျှသော သဘောကို ဆောင်၍ လက်ဦးပဌမပြောဆိုသူ ဝါဒီပုဂ္ဂိုလ်၏ စကားကို တုံ့ပြန် ချေဖျက်လေသည်။ ဤ၌ ဝါဒီပုဂ္ဂိုလ်၏ စကားရပ်တွင် ပြုပြင်အပ်သော သဘောရှိ၍ ဟူသော အကြောင်းပြစကားသည် ပြုပြင်အပ်သော သဘောရှိသော တရားမှန်သမျှ မမြဲသည်ချည်း ဖြစ်သောကြောင့် အရာအားလုံး၌ ပြန့်နှံ့သော အကြောင်းပြစကားမျိုးဖြစ်သည်။ သို့ရကား ပြုပြင်အပ်သော သဘောရှိသောကြောင့် အိုးသည်မမြဲသကဲ့သို့ ပြုပြင်အပ်သောသဘော ရှိသောကြောင့် အသံသည် မမြဲဟူသော ဝါဒီပုဂ္ဂိုလ်၏ ဆိုလိုရင်း စကားသည် ပြန့်နှံ့ ခိုင်လုံသော အကြောင်းပြဖြင့် ဥပမာ ဥပမေယျ နှီးနှောမိကာ ဧကန် မှတ်သားသင့်သော ယထာဘူတနည်းလမ်းကျ စကားမျိုး ဖြစ်သည်။ ပတိဝါဒီပုဂ္ဂိုလ်၏ စကားရပ်တွင် အကောင်အထည်မရှိ၍ဟူသော အကြောင်းပြ စကားသည် အကောင်အထည် မရှိသော သဘောတရားများတွင် အချို့သာမြဲ၍ အချို့ကားမမြဲသောကြောင့် အရာအားလုံး၌ ပြန့်နှံ့သော အကြောင်းပြစကားမျိုး မဟုတ်ချေ။ သို့ရကား အကောင်အထည် မရှိသောကြောင့် ကောင်းကင်သည် မြဲသကဲ့သို့ အကောင်အထည် မရှိသောကြောင့် အသံသည် မြဲ၏ဟူသော ပတိဝါဒီပုဂ္ဂိုလ်၏ ဆိုလိုရင်း စကားသည် မပြန့်နှံ့ မခိုင်လုံသောအကြောင်းပြဖြင့် ဥပမာ ဥပမေယျ ကျနသေချာစွာ မနှီးနှောမိ၍ ဧကန် မှတ်သားသင့်သော ယထာဘူတနည်းလမ်းကျစကား မဟုတ်ပေ။
ထို့ကြောင့် လက်ဦးပဌမ ပြောဆိုသူ ဝါဒီပုဂ္ဂိုလ်၏ စကားသည် ဖော်ပြပါအတိုင်း ဆန့်ကျင်ပြောဆိုသူ ပတိဝါဒီပုဂ္ဂိုလ်က တုံ့ပြန်ချေဖျက်သော်လည်း မကျေပျက်ပဲ ခိုင်မြဲလျက်သာရှိလေသည်။ ဤပတိဝါဒီ ပုဂ္ဂိုလ်၏ စကားသည် မပြန့်နှံ့ မခိုင်လုံသောအကြောင်းကိုပြကာ သက်သက်တူကာမျှဖြစ်သော သဘောဖြင့် တုံ့ပြန်ချေဖျက်သောစကား ဖြစ်သောကြောင့် သာဓမ္မသမ ခေါ် ဇာတိစကားမျိုးဖြစ်သည်။
တဖန် ဝါဒီပုဂ္ဂိုလ်က အသံသည် မမြဲသော သဘောတရားမျိုးဖြစ်သည်၊ အဘယ့်ကြောင့်ဆိုသော် ပြုပြင်အပ်သော သဘောရှိ၍ ကောင်းကင်နှင့် မတူသောကြောင့် ဖြစ်သည် ဤသို့ အကြောင်းပြကာ မတူမျှသော သဘောကိုဆောင်၍ ဆန့်ကျင်ဖက် ဗျတိရေကအားဖြင့် အသံ၏ မမြဲမှုကို ပြီးပြေအောင်ပြောဆိုပြန်သည်။ ထိုအခါ ပတိဝါဒီပုဂ္ဂိုလ်က အို ဝါဒီပုဂ္ဂိုလ်အသင် ပြောဆိုသည့်အတိုင်း အသံသည် မမြဲသော သဘောတရားမျိုးမဟုတ်၊ မြဲသောသဘောတရားမျိုးသာ ဖြစ်သည်၊ အဘယ့်ကြောင့်ဆိုသော် အကောင်အထည်မရှိ၍ အိုးနှင့်မတူသောကြောင့် ဖြစ်သည် ဤသို့ အကြောင်းပြကာ မတူမျှသော သဘောကိုဆောင်၍ ဝါဒီပုဂ္ဂိုလ်၏ စကားကို တုံ့ပြန်ချေဖျက်ပြန်လေသည်။ ဤ၌လည်း ဆန့်ကျင်ပြောဆိုသူ ပတိဝါဒီပုဂ္ဂိုလ်သည် အကောင်အထည်မရှိ၍ မပြန့်နှံ့ မခိုင်လုံသော အကြောင်းကိုပင်ပြကာ တုံ့ပြန်ချေဖျက်သောကြောင့် လက်ဦးပဌမ ပြောဆိုသူ ဝါဒီပုဂ္ဂိုလ်၏ စကားသည် မကျေပျက်ပဲခိုင်မြဲလျက်သာ ရှိလေသည်။ ဤပတိဝါဒီပုဂ္ဂိုလ်၏ စကားသည် မပြန့်နှံ့ မခိုင်လုံသောအကြောင်းကိုပြကာ သက်သက်မတူကာမျှဖြစ်သော သဘောဖြင့် တုံ့ပြန် ချေဖျက်သောစကား ဖြစ်သောကြောင့် ဝေဓမ္မသမ ခေါ် ဇာတိစကားမျိုးဖြစ်သည်။ ဤကား ဇာတိမည်သော တုံ့ပြန်ချေဖျက်သည့် စကား ၂၄မျိုးတွင် ပဌမ ဒုတိယ စကား ၂မျိုးဖြစ်ပေသည်။ အကျယ်ကိုနျာယဒဿန ဝါစပ္ပတိ သဒ္ဒသာဂရတို့၌ ကြည့်။၁
ဆက်စပ်ဖတ်ရှုရန်
ကိုးကား
ဒူသနဘာသာ ဇာတယော၊ ဥတ္တရပဋိရူပကာတိ အတ္ထော။ အနုဋီ၊၃၊၅၇။ နီတိ။ သုတ္တ။ နှာ၄၁၄။
စကားတုံ့မှ ရယူရန်
ကဏ္ဍများဗုဒ္ဓဘာသာ ဝေါဟာရများ
ပါဠိဝေါဟာရများ
ဤစာမျက်နှာကို ၂၄ ဧပြီ ၂၀၂၅၊ ၀၄၃၆ အချိန်တွင် နောက်ဆုံး ပြင်ဆင်ခဲ့သည်။
စာသားများကိုလိုင်စင်ဖြင့် ရရှိနိုင်ပြီး ထပ်ဆောင်းသတ်မှတ်ချက်များ ရှိနိုင်သည်။
အသေးစိတ်အတွက်အသုံးပြုခြင်းဆိုင်ရာ သတ်မှတ်ချက်များတွင် ကြည့်ပါ။
ကိုယ်ပိုင်ရေးရာ မူဝါဒ
ဝီကီပီးဒီးယား အကြောင်း
သတိပြုစရာများ
ဆော့ဖ်ဝဲလ်တီထွင်ရေးသားသူများ
စာရင်းအင်း
ကွတ်ကီး ထုတ်ပြန်ချက်
မိုလ်ဘိုင်း
ရှာဖွေရန်
ရှာဖွေရန်
စကားတုံ့
ဘာသာစကားများ ထည့်သွင်းရန်အကြောင်းအရာအသစ် ထပ်ထည့်ရန်
တမ်းပလိတ်