မုန်းချောင်း  ဝီကီပီးဒီးယား၀၁၂၃၄၅၆၇၈၉ ဇန်နဝါရီဖေဖော်ဝါရီမတ်ဧပြီမေဇွန်ဇူလိုင်ဩဂုတ်စက်တင်ဘာအောက်တိုဘာနိုဝင်ဘာဒီဇင်ဘာမုန်းချောင်းမုန်းချောင်းမြန်မာနိုင်ငံရှိ မြစ်များမကွေးတိုင်းဒေသကြီးမင်းဘူးခရိုင်မုန်းချောင်းမုန်းချောင်းတံတားမာတိကာသို့ ခုန်သွားရန်ပင်မ မီနူးပင်မ မီနူး
ဘေးဘားသို့ရွှေ့ပါဝှက်ရန်
အညွှန်း
ဗဟိုစာမျက်နှာ
မာတိကာ
လက်ရှိဖြစ်ရပ်များ
ကျပန်းစာမျက်နှာ
ဝီကီပီးဒီးယား အကြောင်း
ဆက်သွယ်ရန်
ပါဝင်ပံ့ပိုးရန်
အကူအညီ
တည်းဖြတ်ခြင်း လေ့လာရန်
ပေါင်းကူးနေရာ
လတ်တလော အပြောင်းအလဲများ
ဖိုင်တင်ရန်
အထူး စာမျက်နှာများ
ရှာဖွေရန်
ရှာဖွေရန်
ပုံပန်းသွင်ပြင်
လှူဒါန်းမှု
အကောင့် ဖန်တီးရန်
အကောင့်ဝင်ရန်
ကိုယ်ပိုင် ကိရိယာများလှူဒါန်းမှု
ပံ့ပိုးရန်
အကောင့် ဖန်တီးရန်
အကောင့်ဝင်ရန်
ထွက်ပြီးသား တည်းဖြတ်သူများအတွက် စာမျက်နှာများပိုမို လေ့လာရန်
ဆွေးနွေးရန်
မာတိကာ
ဘေးဘားသို့ရွှေ့ပါဝှက်ရန်
အစပိုင်း
၁အမည်တွင်လာပုံ
၂မုန်းချောင်းတစ်လျှောက်ရှိ ဆည်တမံများ
၃မုန်းချောင်းမြစ်အတွင်းသို့ စီးဝင်သောချောင်းလက်တက်များ
၄ရေဝေမြေမျက်နှာသွင်ပြင်အနေအထား
၅သယ်ယူပို့ဆောင်ရေး
၆စိုက်ပျိုးရေးအတွက်အသုံးပြုပုံ
၇မုန်းချောင်းဘေးရှိ ထင်ရှားသောမြို့ရွာများ
၈ချောင်းကူးတံတားများ
ချောင်းကူးတံတားများ၈၁မုန်းချောင်းတံတား
၉ကိုးကား
မုန်းချောင်း
ဘာသာစကားများ ထည့်သွင်းရန်
လင့်ခ်များပေါင်းထည့်ရန်
စာမျက်နှာ
ဆွေးနွေးချက်
မြန်မာဘာသာ
ဖတ်ရန်
ပြင်ဆင်ရန်
ရာဇဝင်ကြည့်ရန်
ကိရိယာများကိရိယာများ
ဘေးဘားသို့ရွှေ့ပါဝှက်ရန်
ဆောင်ရွက်ချက်များ
ဖတ်ရန်
ပြင်ဆင်ရန်
ရာဇဝင်ကြည့်ရန်
ယေဘုယျ
ဘယ်ကလင့်ခ်ထားလဲ
ဆက်စပ်သော အပြောင်းအလဲများ
ပုံသေလိပ်စာ
စာမျက်နှာ အချက်အလက်များ
ဤစာမျက်နှာကို ကိုးကားပြုရန်
အတိုကောက်  ရယူရန်
ပရင့်ပို့လွှတ်
စာအုပ်တစ်အုပ် ဖန်တီးရန်
အနေဖြင့် ရယူရန်
ပရင့်ထုတ်နိုင်သော ဗားရှင်း
အခြား ပရောဂျက်များတွင်
ဝီကီဒေတာ
ပုံပန်းသွင်ပြင်
ဘေးဘားသို့ရွှေ့ပါဝှက်ရန်
ဝီကီပီးဒီးယား မှ
မုန်းချောင်းတံတားမှ ပြန်ညွှန်းထားသည်
မုန်းချောင်းသည် ချောင်းဟုခေါ်သော်လည်း အမှန်မှာ မြစ်ကလေးဖြစ်၏။ ၁၉၆ 
မိုင်ရှည်လျားသည်။ ဧရာဝတီမြစ်၏ လက်တက်ဖြစ်၍ဧရာဝတီမြစ်အတွင်းသို့ လက်ျာ
ဖက်ကမ်းမှ စီးဝင် ပေါင်းဆုံသည်။ မုန်းချောင်းသည် တောင်ပိုင်း ချင်းတောင်ခရိုင်ရှိဝိတိုရိယတောင်ခေါ်ခေါနုသုမ်ခေါ်နတ်မတောင်ထိပ်၏ အနောက်ဘက်နှင့် မြောက်ဘက်ရှိ တောင်များတွင် 
မြစ်ဖျားခံသည်။ အစသော် တောင်ဘက်သို့ လမ်းပြောင်းပြီးနောက်မင်းဘူးခရိုင်အတွင်းသို့စေတုတ္တရာမြို့နယ်၏ အနောက်မြောက်ဘက်မှ စီးဝင်သည်။ စေတုတ္တရာ
မြို့နယ်ကို မြောက်မှ တောင်သို့ နှစ်ပိုင်းအတိမျှ ပိုင်း၍ စီးသည်။ ထိုနောက်ပွင့်ဖြူမြို့နယ်တွင်းသို့ ဖြတ်သန်း စီးဆင်းသည်။မဲဇလီရွာမှစ၍ မြေပြန့်တွင်းသို့ 
ရောက်သည်။
မဲဇလီရွာမှ ဧရာဝတီမြစ်နှင့် ဆုံရာအထိ အတည့်တိုင်းလျှင် မိုင် ၃ဝ ကျော် ရှိ
သည်။ မြစ်ရိုးတစ်လျှောက်မှ တိုင်းလျှင် မူကားနှစ်ဆမျှရှိပေမည် ။ 
မုန်းချောင်းကမ်းဘေးမှာထက် မြို့ရွာများ ပိုမို တည်ရှိသည်။ မုန်းချောင်းဘေးတွင် 
မဲဇလီအောက်ဘက်မှစ၍ ရွာပေါင်း ၁ဝဝကျော်ရှိ၍ မြစ်ချောင်း၏ တစ်ဖက်တစ်ချက် 
အမျှပင် တည်ရှိသည်။ သို့ရာတွင် ပြောပလောက်သည်တို့ကားစေတုတ္တရာ၊ပွင့်ဖြူစသည်တို့သာလျှင်ဖြစ်၏။ မဲဇလီရွာအထက် ၄၅ မိုင်အထိ လှေများ 
တစ်နှစ်ပတ်လုံး ကူးလူးသွားလာနိုင်သည်။ မိုးအခါတွင် လှေများဖြင့်သာ
ဖြတ်ကူးနိုင်သော်လည်း နွေအခါ၌ အချို့နေရာများတွင် ကျောက်ဆောင်များကို 
ကျော်ဖြတ်၍ ကူးသန်းနိုင်သည်။
မုန်းချောင်း မြစ်ဝှမ်းရှိ မြေသည် မန်းချောင်း မြစ်ဝှမ်းမှာထက် ပို၍ ပွသည်။ 
ဆည်မြောင်းများ ဖောက်လုပ်၍ ရေသွယ်မည်ဆိုပါက မန်းချောင်းမှာကဲ့သို့ပင် 
တောင်ခြေ တစ်လျှောက်မှသည် ဧရာဝတီမြစ်ဝှမ်းအထိ စိုက်ပျိုးနိုင်သည်။ မဲဇလီ 
အောက်ဘက်ဆီတွင် မုန်းချောင်းမြစ်ဝှမ်းသည် ၁ မိုင်မျှ ကျယ်ဝန်းသည်။ 
ထိုမှအောက်ဘက် ၁၈ မိုင် အကွာ ကျွဲတဲသို့ရောက်လျှင် ၆ မိုင်ရှိ၍ ထိုမှလွန်ပြန်
သော် အလျား ၁၃ မိုင် အနံ ၇ မိုင်ခန့်ရှိသော မြေပြန့်ရှိ၏။ မြေလည်းကောင်းမွန်
သည်။
မဲဇလီရွာ အထက် မြောက်ဘက်တွင် ရှေးမြန်မာမင်းများလက်ထက်က တူးမြောင်း
တစ်ခု တူးဖောက်ခဲ့သည့် အထောက်အထားများ တွေ့ရသည်။ အခြား 
တူးမြောင်းတစ်ခုမှာ မဲဇလီ၏ အောက်ဘက် ၁ဝ မိုင်ခန့် အကွာ တောင်ဘက်ကမ်းမှ 
ပြည်လုံးကျော်၏ အနောက်ယွန်းယွန်းတွင် ရှိခဲ့သည်။ 
အချို့နေရာများတွင် မုန်းမြစ်ကြောင်း ပြောင်းသည့် လက္ခဏာများ ရှိသည်။ 
၁၉ဝ၈ ခုနှစ်ခန့်က မုန်းမြစ်ဝနှင့် ၃၄ မိုင်ကွာဝေးသော မဲဇလီရွာတွင် 
ရေလွှဲဆည်ကို စတင် ပြုလုပ်၍ ယခုအခါ မုန်းတူးမြေင်းစုဖြင့် ရေသွယ်ကာ 
လယ်ယာစိုက်ပျိုး လုပ်ကိုင်လျက်ရှိသည်။ မုန်းတူးမြောင်းစုသည်ကား 
မင်းဘူးခရိုင်ရှိ တူးမြောင်းစု ၃ စု အနက် အလယ်တူးမြောင်းစု ဖြစ်၏။ 
အခြား တူးမြောင်း ၂စုမှာ ကား စလင်းတူးမြောင်းစုနှင့် မန်း တူးမြောင်းစုတို့
ဖြစ်သည်။ မုန်းတူးမြောင်းကို အမှီပြုလျက်ရှိသည့် ရေသောက်မြေ ဧကပေါင်း
မှာ ၇၉၁၄ဝ ဖြစ်လေသည်။၁
အမည်တွင်လာပုံ
ပြင်ဆင်ရန်
မုန်းချောင်းကို ဒေသခံချင်းပုံချင်း၊မရင်းချင်းနှင့်လုံပေါချင်းလူမျိုးများ၏ ချင်းဘာစကားအရဟောလုံဟု ခေါ်ဆိုသည်။
မုန်းချောင်းတစ်လျှောက်ရှိ ဆည်တမံများ
ပြင်ဆင်ရန်
မကွေးတိုင်းဒေသကြီး၊ စေတုတ္တရာမြို့နယ်၊ မုန်းချောင်းရေလှောင်တမံ တမံပေါ်မှ
မုန်းချောင်းရေလှောင်တမံမှ ရေပြင်ကြီး။ ရွာပေါင်း ၁၂ရွာ ရေမြုပ်၍ နေရာပြောင်းရွှေ့ပေးခဲ့ရသည်။
ချောင်းဖျားမှ ချောင်းဆုံးအထိအစဉ်အလိုက်
အထက်ဗူးဆည်စေတုတ္တရာမြို့နယ်၊ သူကောင်းကျင်းကျေးရွာအနီး၊ စီမံကိန်းကာလ
ဗူးဆည်စေတုတ္တရာမြို့နယ်၊ ဗူးကျေးရွာအနီး၊စီမံကိန်းကာလ
မုန်းချောင်း တာတမံစေတုတ္တရာမြို့နယ်၊ အောက်ပုံကျေးရွာအနီး၊ ဖွင့်လှစ်ပြီး။ လျှပ်စစ်ဓာတ်အား ၇၅ မဂ္ဂါဝပ်
ကြီးအုံကြီးဝဆည်ပွင့်ဖြုမြို့နယ်၊ လယ္မကျေးရွာအနီး၊ ဖွင့်လှစ်ပြီး။ လျှပ်စစ်ဓာတ်အား ၇၄ မဂ္ဂါဝပ်
မဲဇလီဆည်ပွင့်ဖြူမြို့နယ်၊ မဲဇလီကျေးရွာအနီး၊ ကိုလိုနီခေတ်။ လျှပ်စစ်ဓာတ်အားမထုတ်လုပ်ပါ။
မုန်းချောင်းမြစ်အတွင်းသို့ စီးဝင်သောချောင်းလက်တက်များ
ပြင်ဆင်ရန်
ချောင်းဖျားမှချောင်းဆုံးအထိအစဉ်အတိုင်း
ခွက်ချောင်း အနောက်ဘက်မှ
ဒွေးချောင်းအနောက်ဘက်မှ
ပန်းအိချောင်းအရှေ့ဘက်မှ
ချီချောင်းအနောက်ဘက်မှ
အင်ကြင်းချောင်းအနောက်ဘက်မှ
အောင်းချောင်းအနောက်ဘက်မှ
ပလောင်းချောင်းအနောက်ဘက်မှ
ထီးချောင်းအရှေ့ဘက်မှ
ဆီမီးချောင်းအနောက်ဘက်မှ
ပဇောချောင်းအရှေ့ဘက်မှ
ကြီးချောင်းအနောက်ဘက်မှ
ရေဝေမြေမျက်နှာသွင်ပြင်အနေအထား
ပြင်ဆင်ရန်
စတင်စီးဆင်းရာချောင်းဖျားသည်ချင်းပြည်နယ်၊ချင်းတောင်တန်းကန်ပက်လက်မြို့နယ် ရှိ ဝိတိုရိယတောင် ခေါ် နတ်မတောင် ခေါ် ခေါနုသုမ် တွင် ချောင်းဖျားခံသည်။ချောင်းလက်တက်ငယ်များ မြောက်မြားစွာရှိနေသောကြောင့်ကိုလိုနီခေတ်က မုန်းချောင်းကို မုန်းမြစ်ဟုသုံးနှုန်းခေါ်ဝေါ်ခဲ့ကြသည်။ချင်းတွင်းမြစ်နှင့်မူးမြစ်ပြီးလျှင် ဧရာဝတီမြစ်အတွင်းသို့ အနောက်ဘက်ခြမ်းမှ စီးဝင်သောမြစ်လက်တက်ချောင်းလက်တက်များထဲတွင် တတိယမြောက် အကြီးဆုံးနှင့် ရေစီးအားအများဆုံးဖြစ်သည်။ 
ချောင်း၏အနောက်ဘက်ခြမ်းသည်ရခိုင်ရိုးမတောင်တန်းများဖြစ်ပြီး မိုးကောင်းစွာရကာ တစ်နှစ်ပတ်လုံး ရေရှင်သော ချောင်းလက်တက်ငယ်များ အများအပြားရှိကြသည်။ ဒွေးချောင်း၊ ချီချောင်း၊ အောင်းချောင်း၊ ဆီမီးချောင်း နှင့် ကြီးချောင်းတို့မှာ တစ်နှစ်ပတ်လုံးရေစီးသော ထင်ရှားသော ရေရှင်ချောင်းကြီးများဖြစ်ကာ ၎င်းချောင်းငယ်များ ဘေးတွင် မှီတင်းနေထိုင်ကြသော ဒေသခံချင်းနှင့် ဗမာ တိုင်းရင်းသားတို့သည် သီးနှံတစ်ရာသီခံသော ကိုယ်ထူကိုယ်ထသစ်ဝါးဆည်များပြုလုပ်ကြကာ ရေသွင်း၍ စပါးစိုက်ပျိုးကြသည်။ သို့သော်လည်း မြေပြန့် ဧရိယာ အနည်းငယ်သာရှိသဖြင့် လယ်စိုက်ဧကနည်းပါးသည်။ 
ချောင်း၏အရှေ့ဘက်ခြမ်းသည်ပုံတောင်ပုံညာတောင်တန်း၏အဆက်ဖြစ်သောမြင်းညောင်းတောင်တန်းနှင့်နွားမတောင်တန်းကြီးများ ရှိနေပြီး မြေပြန့်ဒေသနှင့် ပိုမိုနီးကပ်သဖြင့် မိုးရေရရှိမှု နည်းပါးသော်လည်း နွေရာသီမျှသာ ရေခန်းခြောက်သည့် ချောင်းလက်တက်များ ရှိကြသည်။ ပန်းအိချောင်း၊ ထီးချောင်း နှင့် ပဇောချောင်းတို့မှာ ထင်ရှားကြပြီး အနောက်ဘက်ခြမ်းရှိချောင်းများကဲ့သို့ ရေစီးအားမများပြားလှပေ။
သယ်ယူပို့ဆောင်ရေး
ပြင်ဆင်ရန်
ရာသီမပြတ်ရေစီးပမာဏ အားကောင်းသောကြောင့် ဒေသတွင်း တစ်ရွာနှင့်တစ်ရွာ သွားလာကြရာတွင် ဒေသတွင်းလက်ဖြစ် သစ်လုံးထွင်းလှေများကို အသုံးပြု၍ လှော်တက် ထိုးဝါးများဖြင့် လှော်ခတ်ကာ ထက်အောက်စုန်ဆန်သွားလာကြသည်။ လှေငယ်ကလေးများသာဖြစ်၍ အထက်ဖျားတွင် ချင်းပြည်နယ် ကန်ပက်လက်မြို့နယ်၊ လဲပုံရွာ အထိ သွားလာနိုင်ကြသည်။ မုန်းချောင်းအောက်ပိုင်း ပွင့်ဖြူမြို့နယ်တွင်မူ အင်ဂျင်စက်တပ်လှေများဖြင့် သွားလာကြသည်။ မုန်းချောင်းဒေသသည် သစ်ဝါးအထူးထွက်သော ဒေသဖြစ်သည်နှင့်အညီ သစ်ဖောင်ငယ်များ နှင့် ဝါးဖောင်များ မျှောရာတွင်လည်း မုန်းချောင်းကို အသုံးပြုကြသည်။
စိုက်ပျိုးရေးအတွက်အသုံးပြုပုံ
ပြင်ဆင်ရန်
မုန်းချောင်းတစ်ဘက်တစ်ချက်စီတွင် အနည်းငယ်ပြန့်ပြူးသောမြေအနေအထား ဧရိယာ အနည်းငယ်ရှိသဖြင့် မုန်းချောင်းမှရေကို တစ်ဘက်ပိတ်ဆည်များတည်ဆောက်သွယ်ယူလျှက် ဆန်စပါးကို အဓိက စိုက်ပျိုးကြသည်။ ၎င်းဆည်များသည် ဒေသခံလယ်သမား၏ တစ်နှစ်တစ်ကြိမ် တည်ဆောက်ရသော တစ်ရာသီခံ ယာယီ သစ်ဝါးဆည်များသာ ဖြစ်ကြပြီး မိုးတွင်းကာ ရေကြီးသောအခါ တိုက်စား ဖြိုဖျက်ခြင်း ခံရသည်။ သို့ဖြစ်၍ တစ်နှစ်လျှင်တစ်ကြိမ် နှစ်စဉ်အမြဲ ပြန်လည်ဆောက်ရသော ဆည်အမျိုးအစားများဖြစ်ကြသည်။ ထင်ရှားသော ကိုယ်ထူကိုယ်ထ သစ်ဝါးဆည်များမှာ
တပွင်ဆည်
ဗူးဆည်
ပွင့်တောက်ဆည်
လုံးပေါဆည်
အောက်ပုံဆည်
တို့ဖြစ်ကြသည်။
သို့ရာတွင် ယခုအခါ အစိုးရဆည်စီမံကိန်းများ တည်ဆောက်နေပြီး တည်ဆောက်ပြီးစီးပါက ရိုးရာအစဉ်အလာအရ တည်ဆောက်လာကြသော ယာယီ သစ်ဝါးဆည်များမှာ ပပျောက်သွားဖွယ်ရှိသည်။
မုန်းချောင်းဘေးရှိ ထင်ရှားသောမြို့ရွာများ
ပြင်ဆင်ရန်
သူကောင်းကျင်း
မင်းဒင်ကျင်း
ခွက်ချောင်း
လုံးကြီး
အပေါ
တန့်လည်ကျင်း
အကျီ
တပွင်
ဒွေးကုန်း
ဒွေးကျင်း
ဗူးရွာ
အထက်လယ်
ပွင့်တောက်
ချီရွာ
ကုန်းတရား
အောင်းရွာ
အလယ်ပုံ
ပုံဆိပ်
အောက်ပုံ
သရန်ကိုင်း
ခြင်ပြစ်ကိုင်း
လုံးပေါ
စေတုတ္တရာမြို့
မြေနီကုန်း
ညောင်အိုင်
တောင်မြေနီ
ငါးမ
သံဆယ်
ကြီးအုံ
ကြီးဝ
ကျောက်ပုံ
ခဲပြစ်
ဝန်လို
ခိုနန်း
မုံညင်း
မအူပင်ရွာ
မဲဇလီ
ရှောက်တော
လယ်ကိုင်း
ကျောင်းတော်ရာ
ပွင့်ဖြူမြို့
ချောင်းကူးတံတားများ
ပြင်ဆင်ရန်
ချောင်းကူးတံတားကြီး ၃စင်းသာ ရှိသည်။
စေတုတ္တရာမြို့နှင့် ညောင်အိုင်ရွာကြား ဆင်ဖြူကျွန်းစေတုတ္တရာ ကားလမ်းပေါ်ရှိ ညောင်အိုင်တံတား
ပွင့်ဖြူမြို့နှင့် ရှောက်တောရွာကြား မင်းဘူးဆင်ဖြူကျွန်း ကားလမ်းပေါ်ရှိ မုန်းချောင်းတံတား
မဲဇလီရွာနှင့် ဆည်တော်ရွာကြား မဲဇလီ တံတား
မုန်းချောင်းတံတား
ပြင်ဆင်ရန်
မကွေးတိုင်း ပွင့်ဖြူမြို့ နယ်ရှိ မုန်းချောင်းကို ဖြတ်ကူး သည့် မုန်းချောင်းတံတားပွင့်ဖြူကို ဇွန်လ ၁၉၊ ၂၀၂၀ တွင် ဖွင့်လှစ်ခဲ့ သည်။ အဆိုပါ မုန်းချောင်းတံတားသစ်ကို ၂၀၁၇ မေလ ၂၁ ရက် က စတင်တည်ဆောက်ခဲ့သည်။ တံတားသည် အရှည်ပေ ၁၃၀၀၊ အကျယ် ၂၄ ပေရှိပြီး ကျပ်သန်း ၃၉၀၀ ကုန်ကျခဲ့သည်။ မင်းဘူး  ပွင့်ဖြူ  စလင်း ဆင်ဖြူကျွန်း သို့ဆက်သွယ်ထားသည်။
ကိုးကား
ပြင်ဆင်ရန်
မြန်မာ့စွယ်စုံကျမ်း၊ အတွဲ၉
မုန်းချောင်းမှ ရယူရန်
ကဏ္ဍများမြန်မာနိုင်ငံရှိ မြစ်များ
မကွေးတိုင်းဒေသကြီး
မင်းဘူးခရိုင်
ဤစာမျက်နှာကို ၁၀ အောက်တိုဘာ ၂၀၂၂၊ ၁၆၁၅ အချိန်တွင် နောက်ဆုံး ပြင်ဆင်ခဲ့သည်။
စာသားများကိုလိုင်စင်ဖြင့် ရရှိနိုင်ပြီး ထပ်ဆောင်းသတ်မှတ်ချက်များ ရှိနိုင်သည်။
အသေးစိတ်အတွက်အသုံးပြုခြင်းဆိုင်ရာ သတ်မှတ်ချက်များတွင် ကြည့်ပါ။
ကိုယ်ပိုင်ရေးရာ မူဝါဒ
ဝီကီပီးဒီးယား အကြောင်း
သတိပြုစရာများ
ဆော့ဖ်ဝဲလ်တီထွင်ရေးသားသူများ
စာရင်းအင်း
ကွတ်ကီး ထုတ်ပြန်ချက်
မိုလ်ဘိုင်း
ရှာဖွေရန်
ရှာဖွေရန်
မုန်းချောင်း
ဘာသာစကားများ ထည့်သွင်းရန်အကြောင်းအရာအသစ် ထပ်ထည့်ရန်
