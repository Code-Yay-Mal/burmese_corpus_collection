ဂိုးယာ  ဝီကီပီးဒီးယား၀၁၂၃၄၅၆၇၈၉ ဇန်နဝါရီဖေဖော်ဝါရီမတ်ဧပြီမေဇွန်ဇူလိုင်ဩဂုတ်စက်တင်ဘာအောက်တိုဘာနိုဝင်ဘာဒီဇင်ဘာဂိုးယာဂိုးယာစပိန် အမျိုးသား ပန်းချီဆရာများ၁၇၄၆ မွေးဖွားသူများ၁၈၂၈ ကွယ်လွန်သူများဂိုးယာဖရန်စစ်စကိုဂိုယာမာတိကာသို့ ခုန်သွားရန်ပင်မ မီနူးပင်မ မီနူး
ဘေးဘားသို့ရွှေ့ပါဝှက်ရန်
အညွှန်း
ဗဟိုစာမျက်နှာ
မာတိကာ
လက်ရှိဖြစ်ရပ်များ
ကျပန်းစာမျက်နှာ
ဝီကီပီးဒီးယား အကြောင်း
ဆက်သွယ်ရန်
ပါဝင်ပံ့ပိုးရန်
အကူအညီ
တည်းဖြတ်ခြင်း လေ့လာရန်
ပေါင်းကူးနေရာ
လတ်တလော အပြောင်းအလဲများ
ဖိုင်တင်ရန်
အထူး စာမျက်နှာများ
ရှာဖွေရန်
ရှာဖွေရန်
ပုံပန်းသွင်ပြင်
လှူဒါန်းမှု
အကောင့် ဖန်တီးရန်
အကောင့်ဝင်ရန်
ကိုယ်ပိုင် ကိရိယာများလှူဒါန်းမှု
ပံ့ပိုးရန်
အကောင့် ဖန်တီးရန်
အကောင့်ဝင်ရန်
ထွက်ပြီးသား တည်းဖြတ်သူများအတွက် စာမျက်နှာများပိုမို လေ့လာရန်
ဆွေးနွေးရန်
မာတိကာ
ဘေးဘားသို့ရွှေ့ပါဝှက်ရန်
အစပိုင်း
၁ကိုးကား
ဂိုးယာ
၁၅၈ ဘာသာစကားများ ၁၅၈ ခု
လင့်ခ်များကို တည်းဖြတ်ရန်
စာမျက်နှာ
ဆွေးနွေးချက်
မြန်မာဘာသာ
ဖတ်ရန်
ပြင်ဆင်ရန်
ရာဇဝင်ကြည့်ရန်
ကိရိယာများကိရိယာများ
ဘေးဘားသို့ရွှေ့ပါဝှက်ရန်
ဆောင်ရွက်ချက်များ
ဖတ်ရန်
ပြင်ဆင်ရန်
ရာဇဝင်ကြည့်ရန်
ယေဘုယျ
ဘယ်ကလင့်ခ်ထားလဲ
ဆက်စပ်သော အပြောင်းအလဲများ
ပုံသေလိပ်စာ
စာမျက်နှာ အချက်အလက်များ
ဤစာမျက်နှာကို ကိုးကားပြုရန်
အတိုကောက်  ရယူရန်
ပရင့်ပို့လွှတ်
စာအုပ်တစ်အုပ် ဖန်တီးရန်
အနေဖြင့် ရယူရန်
ပရင့်ထုတ်နိုင်သော ဗားရှင်း
အခြား ပရောဂျက်များတွင်
ဝီကီမီဒီယာ ကွန်မွန်းစ်
ဝီကီဒေတာ
ပုံပန်းသွင်ပြင်
ဘေးဘားသို့ရွှေ့ပါဝှက်ရန်
ဝီကီပီးဒီးယား မှ
ဖရန်စစ်စကို ဂိုယာမှ ပြန်ညွှန်းထားသည်
ဖရန်စစ္စကို ဂိုယာ၏ ပုံတူပန်းချီကား
ဂိုးယာခရစ် ၁၇၄၆၁၈၂၈
ဂိုးယာသည် စပိန်အမျိုးသား နာမည်ကျော် ပန်းချီဆရာတစ်ဦး ဖြစ်သည်။ သူ၏နာမည် အပြည့်အစုံမှာ သေဂိုးယာ၊ 
အီ၊ လူသယိန်းတေးဖြစ်သည်။ အသက် ၁၆ နှစ်တွင် ဟိုစေး လူဇန်မာတင်နက်ထံတွင် တပည့်ခံ ၍ ပန်းချီပညာ သင်ကြား 
သည်။ ဂိုးယာသည် အရပ်ထဲ၌ ကြီးပြင်းလာရသော ဆိုးပေတေသည့် လူငယ်တစ်ဦးဖြစ်၍ အခြားလူများနှင့် ရန်ဖြစ်ပြီးလျှင် မဒရစ်မြို့တော်သို့ ထွက်ပြေးရသည်။ ငယ်စဉ်ကတည်းက သတ္တိ၊ ဗျတ္တိရှိ၍ ခရီးလှည့်လည်သွား ခြင်းကို နှစ်သက်သည်။
ပန်းချီဆွဲခြင်း၊ ပန်းရေးခြင်း၌ နဂိုဗီဇပါလာသဖြင့် ငယ်စဉ် ကတည်းက ပန်းချီဘက်၌ ဉာဏ်ထက်မြက်ခဲ့၏။ ပန်းချီ 
ပညာအပြင် အတီးအမှုတ် တူရိယာ ဂီတဖက်၌လည်း ထူးချွန် သေး၏။ ဂိုးယာသည် တီးတတ်၊ မှုတ်တတ်သဖြင့် ပေါင်းသင်း ဆက်ဆံမှု နယ်ပယ်သို့ ဝင်ရန်လွယ်ကူရကား မိတ်ဆွေ သူငယ်ချင်း အလွန်ပေါ၏။ ဆင်းရဲချမ်းသာမရွေး သူ့ကို အလွန်ခင်မင်ကြ၏။ ဆင်းရဲသောသူများကို သူသည် များစွာသနားတတ်၏။ သူသည် ဆင်းရဲသူ ဆင်းရဲသားတို့၏ နေမှု၊ ထိုင်မှု၊ အသက် မွေးမှုတို့ကို ဂရုစိုက်ကြည့်ကာ ပန်းချီအရုပ်ကားတို့ဖြင့် ဆင်းရဲသားလောကကို သရုပ်ဖော်ခဲ့၏။
ဂိုးယာသည် အနုပညာနှင့် အကျိုးပေးမည့်သူဖြစ်ရာ သူရေးဆွဲလိုက်သော ပန်းချီကားများမှာ သူမတူအောင် ကောင်းမွန်၍ 
အသက်ပါလှ၏။ မာတင်နက်ထံ၌ ပန်းချီပညာများ ဆည်းပူးပြီးနောက် မဒရစ်မြို့တော်ရှိ ဗေယူထံတွင် ဆက်လက် ပညာသင်ကြားယင်း ဗေယူ၏သမီးနှင့် လက်ထပ်လိုက်လေသည်။ ထို့နောက် ပန်းချီဖက်၌ ဗဟုသုတ ပိုမိုရရှိနိုင်ရန် အီတလီနိုင်ငံသို့ ခရီးလှည့်လည်သွားပြီးလျှင် ရောမမြို့တွင် အတော်ကြာကြာနေ၍ ရောမပန်းချီ အမျိုးမျိုးကို လေ့လာလေ၏။ ထိုမြို့သူမြို့သားတို့၏နေမှု၊ ထိုင်မှု၊ အသက်မွေးမှု စသည်တို့ကိုလည်း ဆည်းပူးခဲ့၏။ ၁၇၇၂ ခုနှစ်တွင် ပါးမား အနုပညာ တံခွန်ကျောင်းမှ ကျင်းပသော ပန်းချီပြိုင်ပွဲ၌ ဂိုးယာသည် ဒုတိယဆုကို ဆွတ်ခူးခဲ့လေသည်။ အီတလီမှ ပညာများ ဆည်းပူးခဲ့ပြီးနောက် စပိန် နိုင်ငံသို့ပင် ပြန်လာ၍ ပန်းချီဆရာအဖြစ် အသက်မွေးလေ သည်။ ၁၇၇၅ ခုနှစ်တွင် မဒရစ်မြို့ စပိန် အမျိုးသား ပန်းချီ ပြတိုက်ထဲရှိ အမြိတ်ပန်းများအတွက် ကာတွန်းရုပ်ပြောင်များ ရေးဆွဲပေးရသည်။ ၁၇၈ဝ ပြည့်နှစ်တွင် ကာတွန်းရုပ် ၂ဝ ခန့် ရေးဆွဲပြီးရာ ထိုကာတွန်းရုပ်များသည် ကာတွန်းပညာကို တစ်မျိုးတဖုံ ပြောင်းလဲတိုးတက်စေခဲ့သည်။ ၁၇၈၅ ခုနှစ်တွင် အနုပညာတံခွန်ကျောင်း၌ ညွှန်ကြားရေးဝန်ဖြစ်လာ၍ နောက် တစ်နှစ်တွင် နန်းတွင်းပန်းချီတော်အဖြစ် ခန့်ထားခြင်း ခံရ သည်။ သူသည် ဝယ်လင်တန်နယ်စားနှင့် အခြားနာမည်ကျော် ပုဂ္ဂိုလ်ကြီးများ၏ပုံကို ရေးဆွဲရ၏။
ဂိုးယာသည် စားဆေးနှင့် ပုံရေးရာ၌လည်း ကျွမ်းကျင်သူ ဖြစ်သည်။ စားဆေးနှင့် ရေးဆွဲသော သူ၏ပုံ ၃ ပုံမှာ ကျော် 
စောလှသည်။ ပထမပုံမှာ သူ့ခေတ်က လူများ၏ မသမာမှုများ ကို ဖော်ပြထားသည်။ ဒုတိယပုံမှာ နွားတိုက်ပွဲဲပုံများ ဖြစ်သည်။ တတိယပုံကား စပိန်နိုင်ငံထဲသို့ ဝင်ရောက်တိုက်ခိုက်သော ပြင်သစ်စစ်သားများ၏ ကြမ်းကြုတ်ရက်စက်ပုံကို ဖော်ပြထား သည်။
ဂိုးယာသည် အနုပညာဖြင့် တော်လှန်ရေးဝါဒကို လက်ကိုင် ထားသူ ဖြစ်၏။ စပိန်ပြည်တွင်းရေး မငြိမ်မသက်ဖြစ်သော 
အခါ ဂိုးယာ၏ လုပ်ငန်းများစွာ ထိခိုက်လာ၏။ စပိန်၏ ရန်သူဖြစ်သော ပြင်သစ်တို့ကို ဂိုးယာသည် အားပေးအား 
မြောက် လုပ်၏။ ထိုကြောင့် စပိန်တို့က သူ့ပေါ်အငြိုးထား၍ ရန်ရှာလေသည်။ နောက်ဆုံး၌သူသည် စပိန်နိုင်ငံမှ ထွက်ခွါ 
သွားရတော့၏။ သို့ရာတွင် သူ၏ ပန်းချီကားများကမူ အတိ ဒုက္ခရောက်သော စပိန်တို့ကို သနားကြင်နာကြောင်း သက်သေခံ လျက် ရှိသည်။ စပိန်အမျိုးသားပြတိုက်ရှိ အမြိတ်ပန်းများ အတွက် ခဝါသည် မိန်းမပုံ၊ သိုးစီးနေသော ကလေးပုံ စသည် များကို ရေးဆွဲထားခဲ့၏။ ထိုခေတ်က စပိန်နိုင်ငံ၏ တောင်ယာ တောမှ ဆင်းရဲသားများနှင့် လမ်းမပေါ်မှ လူထု၏ဘဝကို ဂိုးယာက ပန်းချီဖြင့် ရုပ်လုံးဖော်ထားသည်။
၁၈၂၂ ခုနှစ်တွင် ဂိုးယာသည် စပိန်နိုင်ငံမှ ပြင်သစ်နိုင်ငံ ပါရစ်မြို့တော်သို့ ထွက်ခွာခဲ့၏။ ၅ နှစ်နေပြီးသော် မဒရစ်မြို့ 
သို့ ခေတ္တပြန်သွားကာ တဖန် ပြင်သစ်သို့ ပြန်လာခဲ့ပြီးလျှင် ဗော်ဒိုးမြို့၌ နေလေ၏။ ၁၈၂၈ ခုနှစ် ဧပြီလ ၂၆ ရက်နေ့တွင် 
ပြင်သစ်နိုင်ငံ ဗော်ဒိုးမြို့၌ပင် ကွယ်လွန် အနိစ္စရောက်လေသည်။ ဂိုးယာသည် သူ၏အနုပညာမျက်စိဖြင့် မြင်သမျှကို မည်သူ့ မျက်နှာမျှမထောက်ဘဲ ရေးဆွဲတတ်သည်။ သူရေးဆွဲသော ဘုရင်၊ မိဖုရားနှင့် မှူးမတ်များ၏ ရုပ်ပုံများသည် တောက်ပြောင်သော ဆေးရောင်များဖြင့် ထင်ထင်လင်းလင်း ရေးဆွဲထား သဖြင့် သူတို့၏စိတ်ဓာတ်၊ စရိုက်နှင့်အရည်အသွေးကို ကောင်းစွာ သိရှိနားလည်ကြောင်း ထင်ရှားသည်။ သူသည် ပုံတူ တစ်ခုကို ၂ နာရီနှင့် အပြီးရေးဆွဲနိုင်သော ဟူ၏။
၁
ကိုးကား
ပြင်ဆင်ရန်
မြန်မာ့စွယ်စုံကျမ်း၊ အတွဲ၃
ဂိုးယာမှ ရယူရန်
ကဏ္ဍများစပိန် အမျိုးသား ပန်းချီဆရာများ
၁၇၄၆ မွေးဖွားသူများ
၁၈၂၈ ကွယ်လွန်သူများ
ဤစာမျက်နှာကို ၁၃ ဇူလိုင် ၂၀၂၂၊ ၁၅၃၁ အချိန်တွင် နောက်ဆုံး ပြင်ဆင်ခဲ့သည်။
စာသားများကိုလိုင်စင်ဖြင့် ရရှိနိုင်ပြီး ထပ်ဆောင်းသတ်မှတ်ချက်များ ရှိနိုင်သည်။
အသေးစိတ်အတွက်အသုံးပြုခြင်းဆိုင်ရာ သတ်မှတ်ချက်များတွင် ကြည့်ပါ။
ကိုယ်ပိုင်ရေးရာ မူဝါဒ
ဝီကီပီးဒီးယား အကြောင်း
သတိပြုစရာများ
ဆော့ဖ်ဝဲလ်တီထွင်ရေးသားသူများ
စာရင်းအင်း
ကွတ်ကီး ထုတ်ပြန်ချက်
မိုလ်ဘိုင်း
ရှာဖွေရန်
ရှာဖွေရန်
ဂိုးယာ
၁၅၈ ဘာသာစကားများ ၁၅၈ ခုအကြောင်းအရာအသစ် ထပ်ထည့်ရန်
တမ်းပလိတ်