၂၀၁၁ ပခုက္ကူရေကြီးမှု  ဝီကီပီးဒီးယား၀၁၂၃၄၅၆၇၈၉ ဇန်နဝါရီဖေဖော်ဝါရီမတ်ဧပြီမေဇွန်ဇူလိုင်ဩဂုတ်စက်တင်ဘာအောက်တိုဘာနိုဝင်ဘာဒီဇင်ဘာ၂၀၁၁ပခုက္ကူရေကြီးမှု၂၀၁၁ ပခုက္ကူရေကြီးမှုမြန်မာနိုင်ငံတွင် ဖြစ်ပွားသော ရေကြီးမှုများ၂၀၁၁ သဘာဝဘေးအန္တရာယ်များ၂၀၁၁ပခုက္ကူရေကြီးမှုပခုက္ကူရေကြီးမှု၂၀၁၁မာတိကာသို့ ခုန်သွားရန်ပင်မ မီနူးပင်မ မီနူး
ဘေးဘားသို့ရွှေ့ပါဝှက်ရန်
အညွှန်း
ဗဟိုစာမျက်နှာ
မာတိကာ
လက်ရှိဖြစ်ရပ်များ
ကျပန်းစာမျက်နှာ
ဝီကီပီးဒီးယား အကြောင်း
ဆက်သွယ်ရန်
ပါဝင်ပံ့ပိုးရန်
အကူအညီ
တည်းဖြတ်ခြင်း လေ့လာရန်
ပေါင်းကူးနေရာ
လတ်တလော အပြောင်းအလဲများ
ဖိုင်တင်ရန်
အထူး စာမျက်နှာများ
ရှာဖွေရန်
ရှာဖွေရန်
ပုံပန်းသွင်ပြင်
လှူဒါန်းမှု
အကောင့် ဖန်တီးရန်
အကောင့်ဝင်ရန်
ကိုယ်ပိုင် ကိရိယာများလှူဒါန်းမှု
ပံ့ပိုးရန်
အကောင့် ဖန်တီးရန်
အကောင့်ဝင်ရန်
ထွက်ပြီးသား တည်းဖြတ်သူများအတွက် စာမျက်နှာများပိုမို လေ့လာရန်
ဆွေးနွေးရန်
မာတိကာ
ဘေးဘားသို့ရွှေ့ပါဝှက်ရန်
အစပိုင်း
၁ဖြစ်ပွားသောအချိန်
၂ဖြစ်ပွားသောနေရာ
၃ဖြစ်စဉ်အကျဉ်း
၄မိုးရေချိန်
၅မြေပြင်အနေအထား
၆ပျက်စီးဆုံးရှုံးမှု
၇ကယ်ဆယ်ရေး
၈တံတားကျိုးခြင်း
၉ကြက်သွန်ဈေးကွက်အပေါ်သက်ရောက်မှု
၁၀ပြန်လည်နေရာချထားရေး
၁၁ဆက်စပ်ကြည့်ရှုရန်
၁၂ကိုးကား
၂၀၁၁ ပခုက္ကူရေကြီးမှု
ဘာသာစကားများ ထည့်သွင်းရန်
လင့်ခ်များပေါင်းထည့်ရန်
စာမျက်နှာ
ဆွေးနွေးချက်
မြန်မာဘာသာ
ဖတ်ရန်
ပြင်ဆင်ရန်
ရာဇဝင်ကြည့်ရန်
ကိရိယာများကိရိယာများ
ဘေးဘားသို့ရွှေ့ပါဝှက်ရန်
ဆောင်ရွက်ချက်များ
ဖတ်ရန်
ပြင်ဆင်ရန်
ရာဇဝင်ကြည့်ရန်
ယေဘုယျ
ဘယ်ကလင့်ခ်ထားလဲ
ဆက်စပ်သော အပြောင်းအလဲများ
ပုံသေလိပ်စာ
စာမျက်နှာ အချက်အလက်များ
ဤစာမျက်နှာကို ကိုးကားပြုရန်
အတိုကောက်  ရယူရန်
ပရင့်ပို့လွှတ်
စာအုပ်တစ်အုပ် ဖန်တီးရန်
အနေဖြင့် ရယူရန်
ပရင့်ထုတ်နိုင်သော ဗားရှင်း
အခြား ပရောဂျက်များတွင်
ဝီကီဒေတာ
ပုံပန်းသွင်ပြင်
ဘေးဘားသို့ရွှေ့ပါဝှက်ရန်
ဝီကီပီးဒီးယား မှ
ပခုက္ကူရေကြီးမှု ၂၀၁၁မှ ပြန်ညွှန်းထားသည်
ပခုက္ကူရေဘေးကြောင့် ကမ်းတင်ကျန်နေသော အပျက်အစီးပုံများ   မှ ဓာတ်ပုံဖြစ်သည်။
ပခုက္ကူရေဘေး ဖြစ်ပွားပြီးနောက်ပိုင်း ဝေဟင်မှ မြင်တွေ့ရပုံ   မှ ဓာတ်ပုံဖြစ်သည်။
ရေလှိုင်းကြောင့် တိုင်းရင်းမှ ကျွတ်ထွက် မျောပါသွားသော အိမ်တစ်လုံးနှင့် နွားလှည်း   မှ ဓာတ်ပုံဖြစ်သည်။
ပခုက္ကူရေဘေးဒုက္ခသည်များအား ကယ်ဆယ်ရေးစခန်း တွင် တွေ့ရပုံ   မှ ဓာတ်ပုံဖြစ်သည်။
ပခုက္ကူရေဘေးကြောင့် ကျိုးသွားသော ရွှေချောင်းတံတား   မှ ဓာတ်ပုံဖြစ်သည်။
ဖြစ်ပွားသောအချိန်
ပြင်ဆင်ရန်
၂၀၁၁ ခုနှစ်၊ အောက်တိုဘာလ ၂၀ရက် နံနက်ပိုင်း။
ဖြစ်ပွားသောနေရာ
ပြင်ဆင်ရန်
မကွေးတိုင်းဒေသကြီး၊ပခုက္ကူခရိုင်၊ပခုက္ကူမြို့။
ဖြစ်စဉ်အကျဉ်း
ပြင်ဆင်ရန်
ဘင်္ဂလားပင်လယ်အော်အတွင်း ဖြစ်ပေါ်ခဲ့သောမုန်တိုင်းငယ်သည်မြန်မာနိုင်ငံကုန်းတွင်းပိုင်းသို့ ဝင်ရောက်ခဲ့ပြီးလေဖိအားနည်းရပ်ဝန်းအဖြစ် ဆက်လက်တည်ရှိခဲ့ရာမှစစ်ကိုင်းတိုင်းဒေသကြီး၊မန္တလေးတိုင်းဒေသကြီး၊ချင်းပြည်နယ်နှင့်မကွေးတိုင်းဒေသကြီးတို့တွင် မိုးသည်းထန်စွာ ရွာသွန်းခဲ့သည်။ ဒေသခံများ၏အဆိုအရ အောက်တိုဘာလ၊ ၁၉ ရက်နေ့ နေ့လယ်ကတည်းက မိုးစရွာနေခဲ့ကြောင်း၊ ည ၁၂ နာရီ လောက်မှစပြီး မိုး ပိုသည်းလာကြောင်း၊ နောက်နေ့ အောက်တိုဘာလ ၂၀ရက်နေ့ မနက် ၆ နာရီ အထိ အဆက်မပြတ် ရွာသွန်းကြောင်း၊မြိုင်မြို့နယ်၊ပေါက်မြို့နယ်၊ရေစကြိုမြို့နယ်နဲ့ပခုက္ကူမြို့နယ် ပတ်ဝန်းကျင်ဒေသများတွင် အောက်တိုဘာလ၊ ၁၇ ရက်နေ့ကလည်း မိုးတစ်ကြိမ်ရွာထားပြီးဆည်၊ကန်များတွင် ရေပြည့်နေပြီးကြောင်း၊ အောက်တိုဘာလ ၁၉ရက်နေ့ နှင့် ၂၀ရက်နေ့တွင် မိုးသည်းသည်းမည်းမည်းဆက်ရွာသွန်းမှုကြောင့်မြိုင်တောင်ဖျားမှ စီးဆင်းလာသောထန်းငယ်တောချောင်းနဲ့ကျောက်ဆောက်ချောင်းတို့ ချောင်းရေကျပြီးရွှေချောင်းချောင်းထဲကို အလုံးအရင်းနဲ့ရေဝင်ရောက်လာကြောင်း၊ အောက်တိုဘာ ၂၀ ရက်နေ့ နံနက် ၄ နာရီ တွင် ရွှေချောင်း ချောင်းတစ်လျှောက် ရေလွှမ်းမိုးမှု ဖြစ်ပေါ်ပြီး ချောင်းဘေးဝဲယာတွင် တည်ရှိသော ရွာများအားလုံး ရေဘေးဒဏ် သင့်ခဲ့ရကြောင်း သိရှိရသည်။ ပခုက္ကူမြို့ဘေးမှ ဖြတ်စီးသော ရွှေချောင်းချောင်း တစ်လျှောက်တွင် နေထိုင်ကြသူများ အိမ်အလုံးလိုက် ရေထဲ မျောပါသေဆုံးကြသည်။ ထို့ပြင် ဒေသခံအများစုမှာသိုး၊ဆိတ်များ မွေးမြူကြသည့်အတွက် သိုးများ၊ဆိတ်များ ချောင်းရေနဲ့အတူ မျောပါပြီး ဆုံးရှုံးမှု ကြီးမားခဲ့သည်။
မိုးရေချိန်
ပြင်ဆင်ရန်
အဆိုပါနေ့က ရွာသွန်းခဲ့သော မိုးရေချိန်များမှာ ပခုက္ကူမြို့တွင် ၄ ၉၂ လက်မ၊ မြိုင်မြို့တွင် ၃၇ လက်မ၊ ပေါက်မြို့တွင် ၇၄၇ လက်မ၊ ရေစကြိုမြို့တွင် ၄ ၃ လက်မ ရွာသွန်းခဲ့ကြောင်း သိရှိရသည်။၁
မြေပြင်အနေအထား
ပြင်ဆင်ရန်
မြိုင်မြို့နယ်တောင်ပိုင်းမှ ပခုက္ကူ ရွှေချောင်းအထိ ချောင်းရိုးတစ်လျှောက်တွင် ဆည်ပေါင်း ၆ခုနှင့် ရေကန်ကြီး ၁၅ခုရှိသည်။ ရွှေချောင်းထဲကို ထန်းငယ်တောချောင်းနဲ့ ကျောက် ဆောက်ချောင်းတို့ စီးဝင်သည်။ ထန်းငယ်တောချောင်းတွင် ဆည်တစ်ခု၊ ကျောက်ဆောက်ချောင်းတွင် ဆည် ငါးခုရှိသည်။ ရေအခံရှိပြီးသား အချိန်မှာ မိုးသည်းသည်းမည်းမည်း ရွာသွန်းသည့်အတွက် ဆည်များ၊ကန်များ ရေလျှံမှုဖြစ်ပေါ်ရသည်။သင်းပေါင်းကန်ဆည်နှင့်သစ်ကြီးတောဆည်မှ ရေလျှံကျလာသည်။ရှင်မတောင်အနောက်ဖျားနှင့် မြိုင်တောင်ဖျားမှ ရေများ ရွှေချောင်းချောင်းထဲသို့ အလုံးအရင်း စီးဝင်လာခဲ့သည်။
ပျက်စီးဆုံးရှုံးမှု
ပြင်ဆင်ရန်
ကနဦးသတင်းအရ ရေနစ်မြုပ်မှုကြောင့် လူပေါင်း ၄၀ ဝန်းကျင် ပျောက်ဆုံးလျက်ရှိပြီး ၁၅၀၀ ကျော် အား ကယ်ဆယ်ရေးစခန်းဖွင့်လှစ် ကယ်ဆယ်ထားရကြောင်း သိရှိရသည်။ ရေနစ်မြုပ်မှုဒဏ် အပြင်ထန်ဆုံး ခံစားရသော ရပ်ကွက်မှာ ပခုက္ကူမြို့၊ အမှတ် ၃ရပ်ကွက်ဖြစ်ပြီး အိမ်ခြေ ၂၀၀ ကျော်မှာ ရေလွှမ်းမိုးခံရကြောင်း၊ ပခုက္ကူမြို့တိလောကရာမကျောင်းတွင်ကယ်ဆယ်ရေးစခန်းဖွင့်လှစ်ကာ အောက်တိုဘာလ ၂၁ရက်နေ့ နံနက်ပိုင်း အထိ လူ ၁၅၀၀ ကျော်အား ကယ်ဆယ်ထားရကြောင်း သိရသည်။ ပခုက္ကူ အရှေ့ဘက်ကမြို့နယ်အုပ်ချုပ်ရေးမှူးရုံး၊ခရိုင်အုပ်ချုပ်ရေးမှူးရုံးများအနီးရှိ တံတားမှာ ကျိုးသွားပြီး ကျူးကျော်ရပ်ကွက်ဖက်မှ အိမ်ခြေ ၁၀၀ခန့် ချောင်းရေထဲ မျောပါသွားခဲ့သည်။
ပခုက္ကူမြို့ အမှတ်၁ရပ်ကွက် ပေါက်လမ်းမပေါ်ရှိ ရွှေချောင်းတံတား၏ ရေလယ်တိုင်အမှတ်၉ မှ ၁၃ အထိ ရေတိုက်စားခြင်းခံရပြီး ရေလယ်တိုင် သုံးတိုင်ကျိုးကာ နှစ်တိုင်ကျန်ခဲ့သည်။ အောက်တိုဘာလ ၂၁ ရက်နေ့ နံနက် ၁၁ နာရီအထိ လူ ၁၄၇ ဦး သေဆုံးကြောင်း သိရှိရသည်။ ဒေသခံများအဆိုအရ အိမ် ၂လုံးစာ ၃လုံးစာခန့်မြင့်သောရေလှိုင်းလုံးကြီးများ ရုတ်တရက်ထိုးဆင်းလာကြောင်း သိရသည်။ နောက်ဆုံးသိရသောစာရင်းအရ ပခုက္ကူမြို့နယ် အတွင်းရှိကျေးရွာပေါင်း ၁၅ ရွာ၊အိမ်ခြေ၂၀၀၀ ဝန်းကျင် ရေမြုပ်စေခဲ့ပြီး အိမ်ခြေ ၈၀၀ နီးပါး ပျက်စီးခဲ့သည်။ဆိပ်ဖြူမြို့နယ်တွင် ကျေးရွာပေါင်း ၂၇ ရွာ၊ ရေမြုပ်အိမ်ခြေ ၁၃၀၀ ခန့်၊ပေါက်မြို့နယ်၌ ကျေးရွာပေါင်း ၃၅ ရွာ၊ ရေမြုပ်အိမ်ခြေ ၂၄၀၀ ကျော်၊ ပျက်စီးမျောပါအိမ်ခြေ ၁၀၀ ကျော်ရှိကြောင်း    ဂျာနယ်တွင် ဖော်ပြထားသည်။ ပခုက္ကူတစ်ခရိုင်လုံး၏ ဆုံးရှုံးမှုတန်ဖိုးမှာ ကျပ်သိန်းပေါင်း ၁၅၀၀၀ ကျော်ရှိပြီး ရေဘေးသင့်ပြည်သူ လူဦးရေ နှစ်သောင်းကျော် ရှိသည်။ တစ်ခရိုင်လုံး လူအသေအပျောက်မှာ ၁၀၆ ဦးခန့်ရှိနိုင်ပြီး ပခုက္ကူအပြင် ဆိပ်ဖြူမြို့နယ်၊ ပင်းတလဲရွာ၊ ပေါက်မြို့နယ်၊ တပ်ကုန်းရွာ၊ တံဆူးရွာတို့မှာ ရေကြီးမှုဒဏ်ကို အဆိုးဆုံး ခံခဲ့ကြရသည်။၂ပခုက္ကူခရိုင်အတွင်း ၂၀၁၁ ခုနှစ်၊ အောက်တိုဘာလ၂၀ရက်နေ့တွင် မိုးရေချိန် ၄၇၆ လက်မ အထိ ရွာသွန်းခဲ့မှုကြောင့်ရွှေချောင်းတံတားအပါအဝင်တံတားခြောက်စင်း ပျက်စီးခဲ့ ကြောင်း၊ ရေကြီးမှုကြောင့် ခရိုင်အတွင်း လူ ၅၉ ဦးသေဆုံးကာ ၄၇ ဦးပျောက်ဆုံးနေကြောင်း၊ ကျွဲ၊ နွား၊ တိရစ္ဆာန်နှင့် စိုက်ပျိုးသီးနှံများ ပျက်စီးဆုံးရှုံးမှု ဖြစ်ပေါ်ခဲ့ကြောင်းလည်း အစိုးရမှ ထုတ်ပြန်သည်။ ပခုက္ကူခရိုင်အတွင်း ရေမျော အိမ်ထောင်စု အိမ်ခြေ ၂၀၂၃ အိမ်ရှိ ကြောင်းနှင့် ရေဘေးကြောင့် သေဆုံးသူ ၁၀၆ဦး ရှိကြောင်းလည်း သိရှိရသည်။
ကယ်ဆယ်ရေး
ပြင်ဆင်ရန်
ချောင်းလယ် သစ်ပင်ပေါ်တွင် တင်ကျန်နေသူများကို မြို့ပေါ်ရှိကယ်ဆယ်ရေးသမားများမှကရိန်းကားများနှင့် ကယ်တင်ကြကြောင်း သိရသည်။ အောက်တိုဘာလ၊ ၂၁ရက်နေ့အထိ ကယ်ဆယ်ရေးစခန်းများတွင် အိမ်ထောင်စု ၃၀၀ကျော် လူ ၁၂၀၀ကျော် ရောက်ရှိလာကြောင်း၊ ရေထဲပါသွားသော အိမ်အများစုမှာဂရန်မရှိပဲကျူးကျော်အိမ်ဆောက်လုပ်နေထိုင်ကြသဖြင့်အိမ်ထောင်စုစာရင်းအတိအကျ မရနိုင်ကြောင်း လည်း သိရှိရသည်။
ရေဘေး ဒုက္ခသည်များကို ပခုက္ကူမြို့ ရေလွတ်နေရာရှိတိလောကကျောင်း၊မိုးကုတ်ဝိပသနာစခန်းများတွင် ကယ်ဆယ်ရေး စခန်းဖွင့်ထားပြီးဓမ္မပါလကျောင်း၊ရှစ်မျက်နှာကျောင်း၊မတ်တထောင်ကျောင်းစသောကျောင်းများတွင် နေရာချထားသည်။ အောက်တိုဘာ ၂၁ရက်နေ့တွင် မကွေးတိုင်းဒေသကြီးဝန်ကြီးချုပ်၊ဦးဘုန်းမော်ရွှေရောက်ရှိလာပြီးရေဘေးဒုက္ခသည်တစ်အိမ်ထောင်ကို ငွေ ၅၀၀၀ ကျပ်နှုန်းကူညီခဲ့သည်။ ဆန်အိတ်နှင့် ဆေးအဟာရများကိုလည်း အဖွဲ့အစည်းပေါင်းစုံမှ လာရောက်လှူဒါန်းကြသည်။
ရေလှိုင်းလုံးဒဏ်ကို အများဆုံးခံရသောရပ်ကွက်များမှာ ဂငယ်ကွင်းရပ်ကွက် နှင့် ရွှေကံသာအမှတ် ၃ ရပ်ကွက်တို့ဖြစ်ပြီး အများစုမှာ ရေမစီးဆင်းသည်မှာ အနှစ်၂၀ခန့် ကြာနေပြီဖြစ်သော ရွှေချောင်း ချောင်းခြောက်ထဲတွင် အိမ်ဆောက်နေကြခြင်း ဖြစ်သည်။ လူနေအိမ်အချို့မှာသာ ဂရန်ရှိပြီး တချို့မှာ ဒေသအခေါ်ပတ္တာမြေဟုခေါ်သော ဂရန်မရှိကြပေ။ ယမန်နှစ်ကမှ ရေစက်ချ လှူဒါန်းထားသောအေးငြိမ်းချမ်းသာကျောင်းနှင့်သန္တိသုခကျောင်းတိုက် များ ရေထဲမျောပါခဲ့ပြီး၊သံဃာတော်များမူကား အသက်ဘေးမှ လွတ်ခဲ့ကြသည်။
ပခုက္ကူမြို့နယ်နှင့် ဆိပ်ဖြူမြို့နယ်အပိုင်းရှိယောချောင်းတစ်လျှောက်ရွာများဖြစ်သော ဆင်လမ်းချောင်းရွာ၊ တောင်ရွာမ၊ မြောက်ရွာမ၊ ကပိုင်၊ မြစ်ဖျား၊ ဒဲ့ဖျား၊ စညောင်း စသည့်ရွာများတွင်လည်း သက်ဆိုင်ရာတာဝန်ရှိသူများနှင့် လူမှုကူညီရေးအဖွဲ့များက ကယ်ဆယ်ရေးပစ္စည်းများ၊ ငွေကြေးများ လှူဒါန်းကြသည်။ စေတနာရှင်များကလည်း ငွေကြေးနှင့် ပစ္စည်းများအပြင်စတုဒိသာသဘောမျိုး ဒုက္ခသည်များအားဆန်ပြုတ်အာဟာရများပါ တိုက်ကျွေးကြသည်။
နိုင်ငံတော်မှ အောက်တိုဘာလ ၂၈ ရက်နေ့အထိ ရေဘေးသင့်ပြည်သူများအား ကျပ်သိန်းပေါင်း ၃၀၀၀ ကျော် ထောက်ပံ့ကူညီခဲ့သည့်အပြင် ပြင်ပအလှူရှင်များမှလည်း ကျပ် သိန်းပေါင်း ၅၀၀ ကျော်အထိ လှူဒါန်းလျက်ရှိကြောင်းဆက်လက်၍လည်း အလှူရှင်များ ပခုက္ကူမြို့သို့လာရောက်လျက်ရှိကြောင်း     တွင် ဖော်ပြထားသည်။၂ရေကြီးမှုဖြစ်ပြီးနောက်ပိုင်း ၂၃၁၀၂၀၁၁ ရက်နေ့တွင် နိုင်ငံတော်ဒုတိယသမ္မတဒေါက်တာစိုင်းမောက်ခမ်းသည် လည်းကောင်း၃၊ ၂၆၁၀၂၀၁၁ ရက်နေ့တွင်နိုင်ငံတော်သမ္မတဦးသိန်းစိန်သည် လည်းကောင်း ပခုက္ကူဒေသသို့ လာရောက်ကာ ဒုက္ခသည်များအား အားပေး၍ ငွေကြေးနှင့် စားစရာများ လှူဒါန်းပြီး ကူညီကယ်ဆယ်ရေးနှင့် ပြန်လည်နေရာချထားရေးများ ဆောင်ရွက်ပေးခဲ့သည်။ပြည်သူ့လွှတ်တော်ဒုတိယဥက္ကဋ္ဌဦးနန္ဒကျော်စွာမှလည်း ပြည်သူ့လွှတ်တော် နှင့်အမျိုးသားလွှတ်တော်ကိုယ်စားလှယ်များ၏ စုပေါင်းလှူဒါန်းငွေများကို ပေးအပ်လှူဒါန်းခဲ့သည်။၄
တံတားကျိုးခြင်း
ပြင်ဆင်ရန်
သက်တမ်း ၃၈နှစ်ရှိပြီဖြစ်သော ရွှေချောင်းတံတားမှာ တံတားတိုင်အမှတ် ၉ မှ တိုင်အမှတ် ၁၃ အထိ ရေတိုက်စားမှုဒဏ်ခံရပြီး ကျိုးကျသွားခဲ့သည်။ ပခုက္ကူမြို့၏ အဓိကတံတားဖြစ်ကာ ပခုက္ကူမှအရှေ့ဘက်ပိုင်းတွင်မန္တလေးမြို့၊မုံရွာမြို့၊မြင်းမူမြို့၊ရေစကြိုမြို့များ အနောက်ဘက်တွင် ပေါက်မြို့၊ဂန့်ဂေါမြို့၊ ကျောက်ထုမြို့မှချင်းပြည်နယ်အထိ ဆက်သွယ်ပေးရာ အဓိကတံတား ဖြစ်သည်။၅
ကြက်သွန်ဈေးကွက်အပေါ်သက်ရောက်မှု
ပြင်ဆင်ရန်
ရေကြီးရေလျှံမှုများကြောင့်ကြက်သွန်နီ၁၀ ရာခိုင်နှုန်းခန့် လက်ကျန် တန်ချိန် ၄၀၀၀၀ ၏ ၁၀ ရာခိုင်နှုန်း ပျက်စီးဆုံးရှုံးမှုရှိခဲ့ကြောင်း အောက်တိုဘာလ ၂၉ ရက်နေ့က ပြည်ထောင်စုသမ္မတမြန်မာနိုင်ငံကုန်သည်များနှင့် စက်မှုလက်မှု လုပ်ငန်းရှင်များ အသင်းချုပ်၌ ကျင်းပသောမြန်မာနိုင်ငံဆီကုန်သည်နှင့် ဆီလုပ်ငန်းရှင်များအသင်း၁၉ကြိမ်မြောက် နှစ်ပတ်လည် အသင်းသားစုံညီ အစည်းအဝေးတွင်စီးပွားရေးနှင့်ကူးသန်းရောင်းဝယ်ရေးဝန်ကြီးဌာန၊ပြည်ထောင်စုဝန်ကြီးဦးဝင်းမြင့်က ပြောကြားသည်။
ပြည်ပသို့ကြက်သွန်တင်ပို့မှုနှင့် စပ်လျဉ်း၍ ကြက်သွန်အသင်းမှ ပြည်ပတင်ပို့ချင်သူများအား တင်ပို့ခွင့်ပြုကြောင်း သို့ရာတွင် ဈေးကွက်မထိခိုက်အောင် ပြည်သူများအတွက်လည်း စဉ်းစားပေးကြစေလိုကြောင်း ပြည်ထောင်စုဝန်ကြီးက ပြောကြားခဲ့သည်။၆ထိုအချိန်တွင်ပင် မြန်မာပြည်အောက်ပိုင်းဒေသများတွင် ကြက်သွန်ဈေး မြင့်တက်လာကြောင်း သိရှိရသည်။ အောက်တိုဘာလ ၂၀ ရက်ဝန်းကျင်ကစပြီး ကြက်သွန်ဈေးမှာ တစ်ပိဿာလျှင်  ၃၀၀ ကျပ် နီးပါး နေ့ချင်းတက်သွားခဲ့သည်။ သဘာဝဘေး၊ လမ်းပျက်မှုများကြောင့် ကြက်သွန်အဝင်နည်းပြီး အခက်အခဲများ ကြုံရကြောင်း၊ရာသီဥတုပုံမှန်သာဆိုလျှင် ယခုလိုအချိန်တွင် ပေါက်ဈေး၏ ထက်ဝက်ခန့်သာ ရှိကြောင်း သိရသည်။၇
ပြန်လည်နေရာချထားရေး
ပြင်ဆင်ရန်
ရေနစ်မြုပ်မှုများကြောင့် အိုးအိမ် ဆုံးရှုံးခဲ့ရသူများအတွက် မြို့နှင့်သုံးမိုင်ခန့် ကွာဝေးသည့်နေရာတွင် နေရာသတ်မှတ် ချထားပေးရေးလျာထား ဆောင်ရွက်လျက်ရှိကြောင်း ဒုတိယသမ္မတ ဒေါက်တာ စိုင်းမောက်ခမ်းမှ ပြောကြားသည်။
ပျက်စီးသွားသော ရွှေချောင်းတံတားအား လတ်တလော အခြေအနေတွင် ယာယီဘေလီတံတားတည်ဆောက်ရန် စီစဉ်နေပြီး အခြားတံတားများကို လတ်တလော အသုံးပြုနိုင်ရန် စီစဉ်လျက် ရှိသည်။ ရွှေချောင်းတံတားမှ ဖြတ်သောလမ်းသည် မန္တလေးရေစကြိုမုံရွာဂန့်ဂေါ သို့ ကုန်စည်စီးဆင်းရာတွင် အဓိကလမ်းကြောင်းကြီး ဖြစ်သည်။၈
ဆက်စပ်ကြည့်ရှုရန်
ပြင်ဆင်ရန်
၂၀၁၁ ပခုက္ကူရေကြီးမှု
၂၀၁၁ ကျောက်ဆည်ရေကြီးမှု
၂၀၁၁ ပုဂံညောင်ဦးမိုးကြီးမှု
၂၀၁၁ မုံရွာရေကြီးမှု
၂၀၁၁ မြစ်သာမြစ်ရေကြီးမှု
၂၀၁၁ ဆင်ဖြူကျွန်းရေကြီးမှု
ဆုံးရှုံးမှုအများဆုံးမြန်မာ့သဘာဝဘေးအန္တရာယ်များ
ကိုးကား
ပြင်ဆင်ရန်
၂၀၂၁
၂၀၁၁ခုနှစ်၊ အောက်တိုဘာလ ၂၄ရက်နေ့ထုတ် မြန်မာ့အလင်းသတင်းစာ
၂၀၁၁ခုနှစ်၊ အောက်တိုဘာလ ၂၇ရက်နေ့ထုတ် မြန်မာ့အလင်းသတင်းစာ
၂၀၁၁ပခုက္ကူရေကြီးမှုမှ ရယူရန်
ကဏ္ဍများမြန်မာနိုင်ငံတွင် ဖြစ်ပွားသော ရေကြီးမှုများ
၂၀၁၁ သဘာဝဘေးအန္တရာယ်များ
ဤစာမျက်နှာကို ၆ ဇူလိုင် ၂၀၂၅၊ ၀၈၃၆ အချိန်တွင် နောက်ဆုံး ပြင်ဆင်ခဲ့သည်။
စာသားများကိုလိုင်စင်ဖြင့် ရရှိနိုင်ပြီး ထပ်ဆောင်းသတ်မှတ်ချက်များ ရှိနိုင်သည်။
အသေးစိတ်အတွက်အသုံးပြုခြင်းဆိုင်ရာ သတ်မှတ်ချက်များတွင် ကြည့်ပါ။
ကိုယ်ပိုင်ရေးရာ မူဝါဒ
ဝီကီပီးဒီးယား အကြောင်း
သတိပြုစရာများ
ဆော့ဖ်ဝဲလ်တီထွင်ရေးသားသူများ
စာရင်းအင်း
ကွတ်ကီး ထုတ်ပြန်ချက်
မိုလ်ဘိုင်း
ရှာဖွေရန်
ရှာဖွေရန်
၂၀၁၁ ပခုက္ကူရေကြီးမှု
ဘာသာစကားများ ထည့်သွင်းရန်အကြောင်းအရာအသစ် ထပ်ထည့်ရန်
တမ်းပလိတ်