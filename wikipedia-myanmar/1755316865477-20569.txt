ဧကဓမ္မပါဠိ  ဝီကီပီးဒီးယား၀၁၂၃၄၅၆၇၈၉ ဇန်နဝါရီဖေဖော်ဝါရီမတ်ဧပြီမေဇွန်ဇူလိုင်ဩဂုတ်စက်တင်ဘာအောက်တိုဘာနိုဝင်ဘာဒီဇင်ဘာဧကဓမ္မပါဠိဧကဓမ္မပါဠိအင်္ဂုတ္တရနိကာယ်ဧကဓမ္မပါဠိမာတိကာသို့ ခုန်သွားရန်ပင်မ မီနူးပင်မ မီနူး
ဘေးဘားသို့ရွှေ့ပါဝှက်ရန်
အညွှန်း
ဗဟိုစာမျက်နှာ
မာတိကာ
လက်ရှိဖြစ်ရပ်များ
ကျပန်းစာမျက်နှာ
ဝီကီပီးဒီးယား အကြောင်း
ဆက်သွယ်ရန်
ပါဝင်ပံ့ပိုးရန်
အကူအညီ
တည်းဖြတ်ခြင်း လေ့လာရန်
ပေါင်းကူးနေရာ
လတ်တလော အပြောင်းအလဲများ
ဖိုင်တင်ရန်
အထူး စာမျက်နှာများ
ရှာဖွေရန်
ရှာဖွေရန်
ပုံပန်းသွင်ပြင်
လှူဒါန်းမှု
အကောင့် ဖန်တီးရန်
အကောင့်ဝင်ရန်
ကိုယ်ပိုင် ကိရိယာများလှူဒါန်းမှု
ပံ့ပိုးရန်
အကောင့် ဖန်တီးရန်
အကောင့်ဝင်ရန်
ထွက်ပြီးသား တည်းဖြတ်သူများအတွက် စာမျက်နှာများပိုမို လေ့လာရန်
ဆွေးနွေးရန်
မာတိကာ
ဘေးဘားသို့ရွှေ့ပါဝှက်ရန်
အစပိုင်း
၁ကိုးကား
ဧကဓမ္မပါဠိ
ဘာသာစကားများ ထည့်သွင်းရန်
လင့်ခ်များပေါင်းထည့်ရန်
စာမျက်နှာ
ဆွေးနွေးချက်
မြန်မာဘာသာ
ဖတ်ရန်
ပြင်ဆင်ရန်
ရာဇဝင်ကြည့်ရန်
ကိရိယာများကိရိယာများ
ဘေးဘားသို့ရွှေ့ပါဝှက်ရန်
ဆောင်ရွက်ချက်များ
ဖတ်ရန်
ပြင်ဆင်ရန်
ရာဇဝင်ကြည့်ရန်
ယေဘုယျ
ဘယ်ကလင့်ခ်ထားလဲ
ဆက်စပ်သော အပြောင်းအလဲများ
ပုံသေလိပ်စာ
စာမျက်နှာ အချက်အလက်များ
ဤစာမျက်နှာကို ကိုးကားပြုရန်
အတိုကောက်  ရယူရန်
ပရင့်ပို့လွှတ်
စာအုပ်တစ်အုပ် ဖန်တီးရန်
အနေဖြင့် ရယူရန်
ပရင့်ထုတ်နိုင်သော ဗားရှင်း
အခြား ပရောဂျက်များတွင်
ပုံပန်းသွင်ပြင်
ဘေးဘားသို့ရွှေ့ပါဝှက်ရန်
ဝီကီပီးဒီးယား မှ
ပိဋကတ် သုံးပုံဝိနယပိဋကပါရာဇိကဏ်
ပါစိတ်
မဟာဝဂ်
စူဠဝါ
ပရိဝါ
သုတ္တန်ပိဋကတ်ဒီဃနိကာယ်
မဇ္ဈိမနိကာယ်
သံယုတ္တနိကာယ်
အင်္ဂုတ္တရနိကာယ်
ခုဒ္ဒကနိကာယ်
အဘိဓမ္မာပိဋကတ်ဓမ္မသင်္ဂဏီ
ဝိဘင်း
ဓာတုကထာ
ပုဂ္ဂလပညတ်
ကထာဝတ္ထု
ယမိုက်
ပဋ္ဌာန်း
ရှု
ပြော
ပြင်
၁ဧကဓမ္မပါဠိ၌ ဝဂ်ပေါင်း ၄ဝဂ်၊ သုတ်ပေါင်း ၇၈သုတ် ပါရှိသည်၊ ပထမဝဂ်၌ ၁၀သုတ်၊ ဒုတိယဝဂ်၌ ၁၀သုတ်၊ တတိယဝဂ်၌ ၁၄သုတ်၊ စတုတ္ထဝဂ်၌ ၄၄သုတ် ပါရှိသည်။
ဤဧကဓမ္မပါဠိပထမဝဂ်၌ ဗုဒ္ဓါနုဿတိသုတ်၊ ဓမ္မာနုဿတိသုတ်၊ သံဃာနုဿတိသုတ်၊ သီလာနုဿတိသုတ်၊ စာဂါနုဿတိသုတ်၊ ဒေဝတာနုဿတိသုတ်၊ အာနာပါနဿတိသုတ်၊ မရဏဿတိသုတ်၊ ကာယဂတာသတိသုတ်၊ ဥပသမာနုဿတိသုတ်ဟု ၁၀သုတ် ပါရှိလေသည်။ ဒုတိယဝဂ်၌ မိစ္ဆာဒိဋ္ဌိ ၅သုတ်၊ သမ္မာဒိဋ္ဌိ ၅သုတ်ဟု ၁၀သုတ် ပါရှိလေသည်။
တတိယဝဂ်၌ မိစ္ဆာဒိဋ္ဌိကသုတ်၊ သမ္မာဒိဋ္ဌိကသုတ်၊ မိစ္ဆာဒိဋ္ဌိပရမသုတ်၊ မက္ခလိသုတ်၊ ဒုရက္ခာတသုတ်၊ သွာက္ခာတသုတ်၊ ဒါယကသုတ်၊ ပဋိဂ္ဂါဟကသုတ်၊ အာရဒ္ဓဝီရိယသုတ် ၂သုတ်၊ ကုသီတ ၂သုတ်၊ ဂူထသုတ်၊ မုတ္တသုတ်၊ ခေဠသုတ်၊ ပုဗ္ဗသုတ်၊ လောဟိတသုတ်ဟု ၁၇သုတ် ပါရှိလေသည်။
စတုတ္ထဝဂ်၌ ထလဇသုတ်၊ မိလက္ခသုတ်၊ ပညဝန္တသုတ်၊ ပညာစက္ခုသုတ်၊ တထာဂတဒဿနသုတ်၊ ဓမ္မဝိနယသဝနသုတ်၊ ဓမ္မဓရသုတ်၊ အတ္ထဥပပရိက္ခကသုတ်၊ ဓမ္မာနုဓမ္မပဋိပဇ္ဇနသုတ်၊ သံဝေဇနိယသုတ်၊ ယောနိသော ပဒဟနသုတ်၊ စိတ္တဿေကဂ္ဂတာသုတ်၊ အနုဂ္ဂရသဂ္ဂသုတ်၊ အတ္ထာဒိရသလာဘီသုတ်၊ နိရယသုတ် ၁၀၊ တိရစ္ဆာန ယောနိသုတ် ၁၀၊ ပေတ္တိဝိသယသုတ် ၁၀ဟု ၄၄သုတ် ပါရှိလေသည်။ ဧကဓမ္မပါဠိ၌ သုတ်ပေါင်း ၇၈သုတ် ပါရှိလေသည်။
ပထမဝဂ်၌ အနုဿတိ ၁၀ပါးတို့တွင် တစ်ပါးပါးကို ပွားများအပ် ကြိမ်ဖန် များစွာ လေ့လာအပ်သည်ရှိသော် ဧကန္တနိဗ္ဗိန္ဒ ဧကန္တဝိရာဂ ဧကန္တနိရောဓ ဧကန္တဥပသမ ဧကန္တအဘိညာ ဧကန္တသမ္ဗောဓ ဧကန္တနိဗ္ဗာန အကျိုးငှာ ဖြစ်၏ဟု တစ်သုတ်လျှင် အနုဿတိ တစ်ပါးစီကို ဘုရားရှင် ဟောတော်မူပါသည်။
ဒုတိယဝဂ်၌ မိစ္ဆာဒိဋ္ဌိနှင့် မိစ္ဆာအယူရှိသူအား ၁မဖြစ်သေးသော အကုသိုလ် တရားတို့ ဖြစ်ကုန်၏၊ ဖြစ်ပြီးသော အကုသိုလ်တရားတို့ လွန်စွာများပြားလာခြင်းငှာ ပြန့်ပွားခြင်းငှာ ဖြစ်၏။ ၂မဖြစ်သေးသော ကုသိုလ်တရားတို့ မဖြစ်ကုန်၊ ဖြစ်ပြီးသော ကုသိုလ်တရားတို့ ဆုတ်ယုတ်ပျက်ပြားကုန်၏ဟု လည်းကောင်း၊
သမ္မာဒိဋ္ဌိနှင့် သမ္မာအယူရှိသူအား ၁မဖြစ်သေးသော ကုသိုလ်တရားတို့ ဖြစ်ကုန်၏၊ ဖြစ်ပြီးသော ကုသိုလ်တရားတို့ လွန်စွာများပြားလာခြင်း ပြန့်ပွားလာ ခြင်းငှာ ဖြစ်၏၊ ၂မဖြစ်သေးသော အကုသိုလ်တရားတို့ မဖြစ်ကုန်၊ ဖြစ်ပြီးသော အကုသိုလ်တရားတို့ ဆုတ်ယုတ်ပျက်ပြားကုန်၏ဟု လည်းကောင်း၊ လေးသုတ်ခွဲ၍ ဟောတော်မူပါသည်။ ။
ပဉ္စမသုတ်၌ အယောနိသောမနသိကာရနှင့် အယောနိသောမနသိကာရရှိသူအား မဖြစ်သေးသော မိစ္ဆာအယူ ဖြစ်ပေါ်လာ၏၊ ဖြစ်ပြီးသော မိစ္ဆာအယူ တိုးပွား လာ၏ဟု ဟောတော်မူပါသည်။
ဆဋ္ဌသုတ်၌ ယောနိသောမနသိကာရနှင့် ယောနိသောမနသိကာရရှိသူအား မဖြစ်သေးသော သမ္မာဒိဋ္ဌိ မှန်ကန်သောအယူ ဖြစ်၏။ ဖြစ်ပြီးသော သမ္မာဒိဋ္ဌိ တိုးပွားလာ၏ဟု ဟောတော်မူပါသည်။ ။
သတ္တမသုတ်၌ မိစ္ဆာဒိဋ္ဌိနှင့် မိစ္ဆာအယူရှိသူတို့သည် ကွယ်လွန်ပြီးနောက် အပါယ ဒုဂ္ဂတိ ဝိနိပါတ နိရယ၌ ဖြစ်ကြရကုန်၏ဟု ဟောတော်မူပါသည်။
အဋ္ဌမသုတ်၌ သမ္မာဒိဋ္ဌိနှင့် သမ္မာအယူရှိသူများသည် ကွယ်လွန်ပြီးနောက် သုဂတိ သဂ္ဂလောက၌ ဖြစ်ရ၏ဟု ဘုရားရှင် ဟောတော်မူပါသည်။
နဝမသုတ်၌ မိစ္ဆာအယူရှိသူသည် မိစ္ဆာအယူအားလျော်စွာ ပြည့်ပြည့်စုံစုံ ဆောက်တည်အပ်သော ကာယကံ ဝစီကံ မနောကံနှင့် စေတနာ ပတ္ထနာ ပဏိဓိ သင်္ခါရတို့သည် အနိဋ္ဌ အကန္တ အမနာပ အဟိတ ဒုက္ခအကျိုးငှာ ဖြစ်၏၊ အဘယ့်ကြောင့်နည်းဟူမူ တမာစေ့ သဘွတ်ခါးစေ့ ဗူးခါးစေ့တို့ကို စိုက်ပျိုးသော ဥပမာ ဖြင့်နှိုင်းယှဉ်၍ ဘုရားရှင် ဟောတော်မူသည်။
ဒသမသုတ်၌ သမ္မာအယူရှိသူသည် ထိုသမ္မာအယူအားလျော်စွာ ပြည့်ပြည့် စုံစုံ ဆောက်တည်အပ်သော ကာယကံ ဝစီကံ မနောကံနှင့် စေတနာ ပတ္ထနာ ပဏိဓိ သင်္ခါရတို့သည် ဣဋ္ဌ မနာပ ဟိတ သုခ အကျိုးငှာ ဖြစ်ကုန်၏ဟု ကြံမျိုးစေ့ သလေးမျိုးစေ့ သပျက်မျိုးစေ့တို့ စိုက်ပျိုးအပ်သော ဥပမာဖြင့် ဘုရားရှင် ဟောတော်မူပါသည်။
တတိယဝဂ် ပဌမသုတ်၌ မိစ္ဆာအယူ မှားယွင်းအယူရှိသူသည် လူများ အပေါင်းကို သဒ္ဓမ္မမှ ထစေ၍ အဿဒ္ဓမ္မ၌ တည်စေသောကြောင့် ဤမိစ္ဆာအယူရှိသူ တစ်ယောက် လောက၌ ပေါ်ပေါက်လာသည်ရှိသော် လူများအပေါင်း၏ အဟိတ အသုခ နတ်လူတို့၏ ဆင်းရဲခြင်းငှာ ဖြစ်၏ဟု ဟောတော်မူပါသည်။
ဒုတိယသုတ်၌ သမ္မာအယူ မဖောက်ပြန် မှန်ကန်သောအယူရှိသူသည် လူများအပေါင်းကို အဿဒ္ဓမ္မမှ ထစေ၍ သဒ္ဓမ္မ၌ တည်စေသောကြောင့် သမ္မာအယူ မှန်ကန်သောအယူရှိသူ တစ်ယောက် ပေါ်ပေါက်လာသည်ရှိသော် လူအများ၏ ဟိတ သုခ နတ်လူတို့၏ သုခဖြစ်ရန် ဖြစ်၏ဟု ဘုရားရှင် ဟောတော်မူပါသည်။
တတိယသုတ်၌ ကြီးလေးသော အပြစ်အားလုံးတို့သည် မိစ္ဆာအယူလျှင် အတိုင်းအရှည်ရှိကုန်သောကြောင့် မိစ္ဆာအယူထက် သာလွန်၍ အပြစ်ကြီးသော အခြား တစ်ခုသော တရားကိုမျှ ငါဘုရားမြင်တော်မမူဟု ဘုရားရှင် ဟောတော်မူသည်။
စတုတ္ထသုတ်၌ မြစ်ဝ၌ ထောင်ထားသောမြုံးကဲ့သို့ မက္ခလိ မောဃပုရိသ၏ လောက၌ ဖြစ်ပေါ်လာခြင်းသည် လူတို့ကိုထောင်သော မြုံကဲ့သို့ သတ္တဝါများစွာတို့၏ အစီးအပွားမဲ့ရန် ဆင်းရဲရန် အကျိုးမဲ့ ပျက်စီးရန် ဖြစ်၏ဟု ဘုရားရှင် ဟောတော်မူသည်။
ပဉ္စမသုတ်မှ ဒွါဒသမသုတ်အထိ ၁၂သုတ်တို့၌ ဒုရက္ခာတ ဓမ္မ ဝိနယနှင့် သွာက္ခာတ ဓမ္မ ဝိနယတို့၏ ခြားနားချက်များကို ဟောတော်မူပါသည်။ ။
တေရသမ စုဒ္ဒသမသုတ်တို့၌ ဂူထ ကျင်ကြီး မုတ္တ ကျင်ငယ်တို့သည် အနည်းငယ်မျှပင်ဖြစ်သော်လည်း ပုတ်နံလှီလှောင်း အနံ့ မကောင်းကုန်သကဲ့သို့ အယုတ်ဆုံးအားဖြင့် လက်ဖျစ်တစ်တွက်ခန့် ကာလအနည်းငယ်မျှဖြင့်လည်း ဘဝ၌ ဖြစ်ရခြင်းကို ငါဘုရား ချီးမွမ်းတော်မမူဟု ဘုရားရှင် ဟောတော်မူပါသည်။
စတုတ္ထဝဂ် ပဌမသုတ်၌ ပျော်ရွှင်ချမ်းမြေ့ဖွယ်ကောင်းသော ဥယျာဉ် တောအုပ် မြေပြင် ရေကန်တို့ တည်ရှိရာအရပ်ထက် မညီမညွတ်သည့်နေရာ မြစ်ခြားနေသည့် နေရာ သစ်ငုတ်ဆူးငြောင့်များရှိရာ အရပ် တောင်ကုန်းများက ပို၍များပြားသကဲ့သို့ ကုန်းနေသတ္တဝါတို့ထက် ရေနေသတ္တဝါတို့က ပို၍ များပြားသည်ဟု ဘုရားရှင် ဟောတော်မူပါသည်။ ။
ဒုတိယသုတ်၌ လူသားတို့ထက် အခြားသတ္တဝါတို့က ပို၍ များပြားသကဲ့သို့ မဇ္ဈိမဒေသ၌ဖြစ်သော သတ္တဝါတို့ထက် ပစ္စန္တဒေသ၌ဖြစ်သော သတ္တဝါတို့က ပို၍ များပြားသည်ဟု ဘုရားရှင် ဟောတော်မူပါသည်။
တတိယသုတ်၌ အသိဉာဏ်ပညာရှိပြီး မဆွံ့မအသူ သုဘာသိတ ဒုဗ္ဘာသိတ စကား၏ အနက်အဓိပ္ပါယ်ကို သိရှိနားလည်သောသူတို့ထက် ပညာဉာဏ်မရှိ ဆွံ့အသူ သုဘာသိတ ဒုဗ္ဘာသိတ၏ အနက်အဓိပ္ပါယ်ကို မသိနားမလည်သူတို့က ပို၍ များပြား သည်ဟု ဘုရားရှင် ဟောတော်မူပါသည်။
စတုတ္ထသုတ်၌ အရိယပညာစက္ခုနှင့် ပြည့်စုံသောသူတို့ထက် အဝိဇ္ဇာဂတ သူပုဂ္ဂိုလ်တို့က ပို၍ များပြားသည်ဟု ဘုရားရှင် ဟောတော်မူပါသည်။
ပဉ္စမသုတ်၌ သဗ္ဗညုဘုရားရှင်ကို ဖူးမြင်ခွင့်ရသူတို့ထက် ဖူးမြင်ခွင့်မရသူတို့က ပို၍ များသည်ဟု ဘုရားရှင် ဟောတော်မူပါသည်။
ဆဋ္ဌသုတ်၌ သဗ္ဗညုဘုရားရှင် ဟောကြားတော်မူအပ်သောဓမ္မဝိနယကို နာယူခွင့်ရသူတို့ထက် နာယူခွင့်မရသူတို့က ပို၍ များပြားသည်ဟု ဘုရားရှင် ဟောတော်မူပါသည်။
သတ္တမသုတ်၌ ဘုရားရှင် ဟောကြားတော်မူအပ်သောဓမ္မဝိနယကို နာကြားပြီး မမေ့မပျောက်အောင် ဆောင်ထားသူတို့ထက် မဆောင်ထားနိုင်သူတို့က ပို၍ များသည်ဟု ဘုရားရှင် ဟောတော်မူပါသည်။ ။
အဋ္ဌမသုတ်၌ ဆောင်ထားအပ်သော ဓမ္မဝိနယ၏ အနက်အဓိပ္ပါယ်ကို သိရှိ အောင် စူးစမ်းဆင်ခြင်ဉာဏ်ရှိသူတို့ထက် စူးစမ်းဆင်ခြင်ဉာဏ်မရှိသူတို့က ပို၍ များပြား သည်ဟု ဘုရားရှင် ဟောတော်မူပါသည်။ ။
နဝမသုတ်၌ ဘုရားရှင် ဟောတော်မူအပ်သောပါဠိ၏ အတ္ထ ဓမ္မကို အမှန် အတိုင်းသိ၍ ဓမ္မာနုဓမ္မကို ကျင့်သော သတ္တဝါတို့ထက် မကျင့်သော သတ္တဝါတို့က ပို၍ များသည်ဟု ဘုရားရှင် ဟောတော်မူပါသည်။ ။
ဒသမသုတ်၌ သံဝေဇနိယဌာနတို့၌ ထိတ်လန့်သော သတ္တဝါတို့ထက် မထိတ်လန့်သော သတ္တဝါတို့က ပို၍ များသည်ဟု ဘုရားရှင် ဟောတော်မူပါသည်။
ဧကာဒသမသုတ်၌ သံဝေဇနိယဌာနတို့၌ ထိတ်လန့်သော သဟောတ္တပ္ပဉာဏ် ဖြစ်ပြီး ကုသိုလ်ဖြစ်အောင် အားထုတ်သော သတ္တဝါတို့ထက် အားမထုတ်သော သတ္တဝါတို့က ပို၍ များပြားသည်ဟု ဘုရားရှင် ဟောတော်မူပါသည်။
ဒွါဒသမသုတ်၌ နိဗ္ဗာန်ကိုအာရုံပြု၍ မဂ်ဖိုလ်သမာဓိနှင့် စိတ်တည်ကြည်ခြင်းကို ရကြသော သတ္တဝါတို့ထက် မရသော သတ္တဝါတို့က ပို၍ များပြားသည်ဟု ဘုရားရှင် ဟောတော်မူပါသည်။
တေရသမသုတ်၌ မွန်မြတ်သော ထမင်း အရသာကိုရကြသော သတ္တဝါတို့ ထက် မရသော သတ္တဝါတို့က ပို၍ များပြားသည်ဟု ဘုရားရှင် ဟောတော်မူပါသည်။
စုဒ္ဒသမသုတ်၌ အတ္ထရသ ဓမ္မရသ နိရုတ္တိရသကို ရသော သတ္တဝါတို့ထက် မရသော သတ္တဝါတို့က ပို၍ များပြားသည်ဟု ဘုရားရှင် ဟောတော်မူပါသည်။
ပန္နရသမသုတ် သောဠသမသုတ် သတ္တရသမသုတ်တို့၌ လူဘဝမှ စုတေ၍ လူပြည်၌ ဖြစ်သောသူတို့ထက် ငရဲဘုံ တိရစ္ဆာန်ဘုံ၊ ပြိတ္တာဘုံတို့၌ ဖြစ်သူတို့က ပို၍ များသည်ဟု အာရာမရာမဏေယျကသုတ်လာ ဥပမာတို့ဖြင့် ဟောတော်မူပါသည်။
အဋ္ဌာရသမသုတ် ဧကူနဝီသတိမသုတ် ဝီသတိမသုတ်တို့၌ လူ့ပြည်မှ စုတေ၍ နတ်ပြည်တို့၌ ဖြစ်သောသူတို့ထက် လူ့ပြည်မှ စုတေ၍ ငရဲဘုံ တိရစ္ဆာန်ဘုံ၊ ပြိတ္တာဘုံတို့၌ ဖြစ်သောသူတို့က ပို၍ များပြားသည်ဟု ဘုရားရှင် ဟောတော်မူပါသည်။ ။
ဧကဝီသတိမသုတ် ဗာဝီသတိမသုတ် တေဝီသတိမသုတ်တို့၌ နတ်ပြည်မှ စုတေ၍ နတ်ပြည်၌ ဖြစ်သောသူတို့ထက် နတ်ပြည်မှ စုတေ၍ ငရဲဘုံ တိရစ္ဆာန်ဘုံ ပြိတ္တာဘုံတို့၌ ဖြစ်သောသူတို့က ပို၍ များပြားသည်ဟု ဘုရားရှင် ဟောတော်မူပါသည်။
စတုဝီသတိမသုတ် ပဉ္စဝီသတိမသုတ် ဆဗ္ဗီသတိမသုတ်တို့၌ နတ်ပြည်မှ စုတေ၍ လူ့ပြည်၌ ဖြစ်သောသူတို့ထက် နတ်ပြည်မှ စုတေ၍ ငရဲဘုံ တိရစ္ဆာန်ဘုံ ပြိတ္တာဘုံတို့၌ ဖြစ်သောသူတို့က ပို၍ များလှသည်ဟု ဘုရားရှင် ဟောတော်မူပါသည်။
သတ္တဝီသတိမသုတ်၌ အဋ္ဌဝီသတိမသုတ် ဧကူနတီသတိမသုတ်တို့၌ ငရဲမှ စုတေ၍ လူပြည်၌ဖြစ်သောသူတို့ထက် ငရဲမှ စုတေ၍ ငရဲဘုံ တိရစ္ဆာန်ဘုံ၊ ပြိတ္တာဘုံတို့၌ ဖြစ်ကုန်သောသူတို့က ပို၍ များလှသည်ဟု ဘုရားရှင် ဟောတော်မူပါသည်။
တိံသတိမသုတ် ဧကတ္တိံသတိမသုတ် ဗာတ္တိံသတိမသုတ်တို့၌ ငရဲမှ စုတေ၍ နတ်ပြည်တို့၌ ဖြစ်သောသူတို့ထက် ငရဲဘုံမှ စုတေ၍ ငရဲဘုံ တိရစ္ဆာန်ဘုံ ပြိတ္တာဘုံတို့၌ ဖြစ်သောသူတို့က ပို၍ များပြားသည်ဟု ဘုရားရှင် ဟောတော်မူပါသည်။
တေတ္တိံမတိမသုတ် စတုတ္တိံသတိမသုတ် ပဉ္စတ္တိံသတိမသုတ်တို့၌ တိရစ္ဆာန် ဘုံမှ စုတေ၍ လူပြည်၌ ဖြစ်သောသူတို့ထက် တိရစ္ဆာန်ဘုံမှ စုတေ၍ ငရဲဘုံ၊ တိရစ္ဆာန်ဘုံ၊ ပြိတ္တာဘုံတို့၌ ဖြစ်သောတို့က ပို၍ များပြားသည်ဟု ဘုရားရှင် ဟောတော်မူပါသည်။
ဆတ္တိံသတိမသုတ် သတ္တတ္တိံသတိမသုတ် အဋ္ဌတ္တိံသတိမသုတ်တို့၌ တိရစ္ဆာန် ဘုံမှ စုတေ၍ နတ်ပြည်တို့၌ ဖြစ်သောသူတို့ထက် တိရစ္ဆာန်ဘုံမှ စုတေ၍ ငရဲဘုံ တိရစ္ဆာန်ဘုံ ပြိတ္တာဘုံတို့၌ ဖြစ်သောသူတို့က ပို၍ များပြားသည်ဟု ဘုရားရှင် ဟောတော်မူပါသည်။
ဧကူနစတ္တာလီသသုတ် စတ္တာလီသသုတ် ဧကစတ္တာလီသသုတ်တို့၌ ပြိတ္တာဘုံမှ စုတေ၍ လူပြည်၌ ဖြစ်သောသူတို့ထက် ပြိတ္တာဘုံမှ စုတေ၍ ငရဲဘုံ တိရစ္ဆာန်ဘုံ ပြိတ္တာဘုံတို့၌ ဖြစ်သောသူတို့က ပို၍ များပြားသည်ဟု ဘုရားရှင် ဟောတော်မူပါသည်။
ဒွေစတ္တာလီသသုတ် တေစတ္တာလီသသုတ် စတုစတ္တာလီသသုတ်တို့၌ပြိတ္တာဘုံမှ စုတေ၍ နတ်ပြည်တို့၌ ဖြစ်သောသူတို့ထက် ပြိတ္တာဘုံမှ စုတေ၍ ငရဲဘုံ တိရစ္ဆာန် ဘုံ ပြိတ္တာဘုံတို့၌ ဖြစ်သောသူတို့က ပို၍ များပြားသည်ဟု ဘုရားရှင် ဟောတော်မူပါသည်။
အဋ္ဌကထာ၌ဧကန္တနိဗ္ဗိဒါယ  နိဗ္ဗာနာယဟူသော ၇ပုဒ်သည် ဗုဒ္ဓါနုဿတိကမ္မဋ္ဌာန်း၏ ဂုဏ်ပုဒ်များဖြစ်ပုံ၊ ဗုဒ္ဓါနုဿတိကမ္မဋ္ဌာန်း၏ ၁စိတ္တသမ္ပဟံ သနတ္ထ ၂ဝိပဿနတ္ထ ဖြစ်ပုံ ဖွင့်ပြချက်၊ အနုဿတိ ၁၀ပါးတို့တွင် အာနာပါဿတိ မရဏဿတိ ကာယဂတာသတိကမ္မဋ္ဌာန်းတို့သည် ဝိပဿနတ္ထ ဖြစ်ပုံ၊ ကျန် ၇ပါးသော ကမ္မဋ္ဌာန်းတို့သည် စိတ္တသမ္ပဟံသနတ္ထ ဖြစ်ပုံ ဖွင့်ပြထားပါသည်။
မိစ္ဆာအယူတို့တွင် ကသဂ္ဂါဝရဏ မဂ္ဂါဝရဏ နှစ်မျိုးလုံးဖြစ်သော မိစ္ဆာအယူ ၃မျိုး၊ ခမဂ္ဂါဝရဏသာဖြစ်၍ သဂ္ဂါဝရဏမဖြစ်သော မိစ္ဆာအယူ၊ ဂသဂ္ဂါဝရဏ မဂ္ဂါဝရဏ နှစ်မျိုးလုံးမဖြစ်သော သက္ကာယဒိဋ္ဌိဟု ဒိဋ္ဌိအမျိုးအစား ခွဲပြချက်၊ သမ္မာ ဒိဋ္ဌိ ၅မျိုး အကျယ်အဖွင့်နှင့် ယူရမည့် သမ္မာဒိဋ္ဌိ၊ ဧကပုဂ္ဂလအရ ယူရမည့်ပုဂ္ဂိုလ်များ၊ မိစ္ဆာဒိဋ္ဌိက အာနန္ဒရိယကံထက် အပြစ်ကြီးပုံ၊ ဗာဟိရက တိတ္ထိသာသနာ အလှူခံနှင့် ဗုဒ္ဓမြတ်စွာသာသနာ အလှူခံပုဂ္ဂိုလ်များ ခြားနားချက်၊ အပ္ပိစ္ဆပုဂ္ဂိုလ်၏ အကျိုး ၆ပါး အကျယ်အဖွင့်၊ သီဟိုဠ်ဝတ္ထုများ၊ ဗုဒ္ဓမြတ်စွာသာသနာ၌ အလှူဒါယကာများ အကျိုး များပုံ၊ ပျင်းရိသောပုဂ္ဂိုလ် ဝီရိယရှိသောပုဂ္ဂိုလ်များနှင့် သာသနာများ ခြားနားချက်၊ ကျွန်းကြီး လေးကျွန်း၏ တစ်ကမ္ဘာပတ်လုံးတည်သောသစ်ပင်ကြီးများ ရေသတ္တဝါများ များပြားလှပုံ၊ ကျွန်းကြီး လေးကျွန်းသည် တန်ခိုးရှင်တို့အား ထင်ရှားပုံ၊ မဇ္ဈိမဒေသ သတ်မှတ်ချက်၊ အန္နဂ္ဂရသဂ္ဂ ရမရသော ပုဂ္ဂိုလ်များအစရှိသည် ဖွင့်ပြချက်များ မှတ်သားဖွယ်ရာများ ပါရှိပါသည်။၂
ကိုးကား
ပြင်ဆင်ရန်
အံ၊၁၊၃၂၄၀။ အံ၊မြန်၊၁၊၄၀၄၉။ အံ၊ဋ္ဌ၊၁၊၃၆၅၃၈၀။ အံ၊ဋီ၊၁၊၂၂၂၂၃၂။
အင်္ဂုတ္တရနိကာယ၊ ဧကကနိပါတ၊ ၁၆ဧကဓမ္မပါဠိ။
ပခုက္ကူမြို့ မဟာဝိသုတာရာမတိုက်၊ သာသနဓဇ သိရီပဝရ ဓမ္မာစရိယ၊  ဝိဇ္ဇာဂုဏ်ထူးသီရိလင်္ကာ၊ အဂ္ဂမဟာပဏ္ဍိတ ဘဒ္ဒန္တ ကေလာသမဟာထေရ်တိပိဋကသူစိကျမ်းနှင့် နိုင်ငံတော်ပရိယတ္တိသာသနာ့ တက္ကသိုလ် ရန်ကုန် ဒုတိယပါမောက္ခချုပ်၊ အဂ္ဂမဟာပဏ္ဍိတ ဘဒ္ဒန္တကုမာရထေရ်တိပိဋက သုတ္တသူစိ ဝိဘာဝိနီ
ဧကဓမ္မပါဠိမှ ရယူရန်
ကဏ္ဍအင်္ဂုတ္တရနိကာယ်
ဤစာမျက်နှာကို ၄ ဖေဖော်ဝါရီ ၂၀၂၃၊ ၀၁၁၈ အချိန်တွင် နောက်ဆုံး ပြင်ဆင်ခဲ့သည်။
စာသားများကိုလိုင်စင်ဖြင့် ရရှိနိုင်ပြီး ထပ်ဆောင်းသတ်မှတ်ချက်များ ရှိနိုင်သည်။
အသေးစိတ်အတွက်အသုံးပြုခြင်းဆိုင်ရာ သတ်မှတ်ချက်များတွင် ကြည့်ပါ။
ကိုယ်ပိုင်ရေးရာ မူဝါဒ
ဝီကီပီးဒီးယား အကြောင်း
သတိပြုစရာများ
ဆော့ဖ်ဝဲလ်တီထွင်ရေးသားသူများ
စာရင်းအင်း
ကွတ်ကီး ထုတ်ပြန်ချက်
မိုလ်ဘိုင်း
ရှာဖွေရန်
ရှာဖွေရန်
ဧကဓမ္မပါဠိ
ဘာသာစကားများ ထည့်သွင်းရန်အကြောင်းအရာအသစ် ထပ်ထည့်ရန်
တမ်းပလိတ်ပိဋကတ်သုံးပုံ           တမ်းပလိတ်            တမ်းပလိတ်