နန္ဒမာလာဘိဝံသ  ဝီကီပီးဒီးယား၀၁၂၃၄၅၆၇၈၉ ဇန်နဝါရီဖေဖော်ဝါရီမတ်ဧပြီမေဇွန်ဇူလိုင်ဩဂုတ်စက်တင်ဘာအောက်တိုဘာနိုဝင်ဘာဒီဇင်ဘာနန္ဒမာလာဘိဝံသနန္ဒမာလာဘိဝံသဖော်ပြချက်တို ပါဝင်သော ဆောင်းပါးများဝီကီဒေတာနှင့် ကွဲပြားသော ဖော်ပြချက်တိုများတမ်းပလိတ်တွင်းရှိ ရက်စွဲပါရာမီတာမမှန်သော ဆောင်းပါးများကျိုးပျက်နေသော ဖိုင်လင့်များပါသည့် စာမျက်နှာများ အင်္ဂလိပ်ဘာသာစကား ရင်းမြစ်များ      ဗုဒ္ဓဘာသာရဟန်းများ၁၉၄၀ မွေးဖွားသူများသက်ရှိထင်ရှားပုဂ္ဂိုလ်များနန္ဒမာလာဘိဝံသဘဒ္ဒန္တနန္ဒမာလာဘိဝံသ၊ဒေါက်တာမာတိကာသို့ ခုန်သွားရန်ပင်မ မီနူးပင်မ မီနူး
ဘေးဘားသို့ရွှေ့ပါဝှက်ရန်
အညွှန်း
ဗဟိုစာမျက်နှာ
မာတိကာ
လက်ရှိဖြစ်ရပ်များ
ကျပန်းစာမျက်နှာ
ဝီကီပီးဒီးယား အကြောင်း
ဆက်သွယ်ရန်
ပါဝင်ပံ့ပိုးရန်
အကူအညီ
တည်းဖြတ်ခြင်း လေ့လာရန်
ပေါင်းကူးနေရာ
လတ်တလော အပြောင်းအလဲများ
ဖိုင်တင်ရန်
အထူး စာမျက်နှာများ
ရှာဖွေရန်
ရှာဖွေရန်
ပုံပန်းသွင်ပြင်
လှူဒါန်းမှု
အကောင့် ဖန်တီးရန်
အကောင့်ဝင်ရန်
ကိုယ်ပိုင် ကိရိယာများလှူဒါန်းမှု
ပံ့ပိုးရန်
အကောင့် ဖန်တီးရန်
အကောင့်ဝင်ရန်
ထွက်ပြီးသား တည်းဖြတ်သူများအတွက် စာမျက်နှာများပိုမို လေ့လာရန်
ဆွေးနွေးရန်
နန္ဒမာလာဘိဝံသ
၂ ဘာသာစကားများ ၂ ခု
လင့်ခ်များကို တည်းဖြတ်ရန်
စာမျက်နှာ
ဆွေးနွေးချက်
မြန်မာဘာသာ
ဖတ်ရန်
ပြင်ဆင်ရန်
ရာဇဝင်ကြည့်ရန်
ကိရိယာများကိရိယာများ
ဘေးဘားသို့ရွှေ့ပါဝှက်ရန်
ဆောင်ရွက်ချက်များ
ဖတ်ရန်
ပြင်ဆင်ရန်
ရာဇဝင်ကြည့်ရန်
ယေဘုယျ
ဘယ်ကလင့်ခ်ထားလဲ
ဆက်စပ်သော အပြောင်းအလဲများ
ပုံသေလိပ်စာ
စာမျက်နှာ အချက်အလက်များ
ဤစာမျက်နှာကို ကိုးကားပြုရန်
အတိုကောက်  ရယူရန်
ပရင့်ပို့လွှတ်
စာအုပ်တစ်အုပ် ဖန်တီးရန်
အနေဖြင့် ရယူရန်
ပရင့်ထုတ်နိုင်သော ဗားရှင်း
အခြား ပရောဂျက်များတွင်
ဝီကီဒေတာ
ပုံပန်းသွင်ပြင်
ဘေးဘားသို့ရွှေ့ပါဝှက်ရန်
ဝီကီပီးဒီးယား မှ
ဘဒ္ဒန္တ နန္ဒမာလာဘိဝံသ၊ ဒေါက်တာမှ ပြန်ညွှန်းထားသည်
အရှင်နန္ဒမာလာဘိဝံသဆရာတော်၏ပုံတော်
ဘာသာဗုဒ္ဓဘာသာဘာသာအုပ်စုထေရဝါဒဂိုဏ်းရွှေကျင်နိကာယကျောင်းတိုက်မဟာသုဗောဓာရုံဘွဲ့တံဆိပ်အဘိဓဇမဟာရဋ္ဌဂုရု၂၀၂၀
အဂ္ဂမဟာသဒ္ဓမ္မဇောတိကဓဇ၂၀၁၈
အဂ္ဂမဟာပဏ္ဍိတ၂၀၀၀
အဂ္ဂမဟာဂန္ထဝါစကပဏ္ဍိတ၁၉၉၆
ပညာရေးမဂဓတက္ကသိုလ်
ကေလာဏိယတက္ကသိုလ်
သစအ ဓမ္မာစရိယ ပါဠိပါရဂူ
အခြားအမည်များပါမောက္ခချုပ်ဆရာတော်ဓမ္မအမည်နန္ဒမာလာပုဂ္ဂိုလ်ရေးရာမွေးဖွားထွန်းတင်၂၂ မတ်၊ ၁၉၄၀အသက်၈၅ညောင်ပင်ရွာ၊ စဉ့်ကူးမြို့နယ်၊မန္တလေးတိုင်းဒေသကြီးမိဘဦးစံလှ ဦးဂုဏောဒယ
ဒေါ်ခင် ဒေါ်ဝံသဂ္ဂီ
ရာထူး တာဝန်ဂုဏ်ဒြပ်ပါမောက္ခချုပ်သီတဂူကမ္ဘာ့ဗုဒ္ဓတက္ကသိုလ်နှင့်အပြည်ပြည်ဆိုင်ရာ ထေရဝါဒဗုဒ္ဓသာသနာပြု တက္ကသိုလ်သဘာပတိ ပညာဘူမိတက္ကသိုလ်တာဝန်ယူကာလ၁၉၉၅လက်ရှိ သီတဂူ
၂၀၀၅၂၀၁၉ ထေရဝါဒတက္ကသိုလ်
၂၀၂၂လက်ရှီ ပညာဘူမိ
ယခင်ရာထူးစတင် သီတဂူ
အရှင်သီလာနန္ဒာဘိဝံသထေရဝါဒတက္ကသိုလ်
ရာထူးစတင် ပညာဘူမိ
ဆက်ခံတာဝန်ထမ်းဆောင်ဆဲ သီတဂူ
အရှင်ဆေကိန္ဒထေရဝါဒတက္ကသိုလ်
ထမ်းဆောင်ဆဲ ပညာဘူမိ
ဘာသာရေးရာဆရာများစံကင်းဆရာတော်
အရှင်နာရဒ
ချမ်းမြေ့ဆရာတော်
ရဟန်းခံခြင်း၁၉၅၉ ခုနှစ်၊ ဧပြီလ ၂၂ ရက်
သာသနမဉ္ဇရီသိမ်တော်၊ မဟာသုဗောဓာရုံကျောင်းတိုက်
ဝက်ဘ်ဆိုဒ်
ပါမောက္ခချုပ်ဆရာတော် ဒေါက်တာအရှင်နန္ဒမာလာဘိဝံသသည်အဘိဓမ္မာကျွမ်းကျင်သူ မြန်မာနိုင်ငံသား ရဟန်းတော်တစ်ပါးဖြစ်သည်။၁မဟာသုဗောဓာရုံကျောင်းတိုက်များ၏ ဦးစီးပဓာနနာယကဖြစ်ပြီးသီတဂူကမ္ဘာ့ဗုဒ္ဓတက္ကသိုလ်၏ ပါမောက္ခချုပ်၊ပညာဘူမိတက္ကသိုလ်၏ သဘာပတိလည်း ဖြစ်သည်။၂အဘိဓဇမဟာရဋ္ဌဂုရုနှင့်အဂ္ဂမဟာပဏ္ဍိတဘွဲ့တံဆိပ်တော်များ ဆပ်ကပ်ခံရသူ၃ဆရာတော်သည် ၂၀၁၈ ခုနှစ်မှစတင်ကာ မြန်မာနိုင်ငံတွင် ဒုတိယအကြီးဆုံး သံဃာ့ဂိုဏ်းဖြစ်သည့်ရွှေကျင်နိကာယ၏ ဥပဥက္ကဋ္ဌ တွဲဖက်သာသနာပိုင်၊ မဟာနာယကတာဝန်ကို ထမ်းရွက်လျက်ရှိသည်။၄
မြန်မာပြည် အထက်ပိုင်း ကျေးရွာတစ်ရွာတွင် ဖွားမြင်သော ဆရာတော်သည် အသက်ဆယ်နှစ်အရွယ်တွင် နဝမရွှေကျင်သာသနာပိုင် စံကင်းဆရာတော်ကြီး၏ စစ်ကိုင်းတောင်ရိုး ဝိပဿနာချောင်သို့ ရောက်ရှိပြီး၊ အသက် ၁၃ နှစ်အရွယ်ကပင် အဘိဓမ္မာစာမေးပွဲသုံးဆင့်ကို အောင်မြင်ခဲ့သည်။ အစိုးရဓမ္မာစရိယစာမေးပွဲကို အသက် ၁၆ နှစ်အရွယ် ကိုရင်ဘဝဖြင့်ပင် ဖြေဆိုအောင်မြင်သည်။ သကျသီဟ သာမဏေတန်း သုံးဆင့်လုံးကိုလည်း ပထမအဆင့်ဖြင့် အောင်မြင်ကာ သာမဏေကျော်ဘွဲ့ကိုလည်း ရရှိခဲ့သည်။ ရဟန်း ၄ ဝါအရတွင် စေတီယင်္ဂဏ ဓမ္မာစရိယစာမေးပွဲကိုလည်းကောင်း၊ ၆ ဝါအရတွင် သကျသီဟ ဓမ္မာစရိယစာမေးပွဲကိုလည်းကောင်း၊ ၈ ဝါအရတွင် အစိုးရ ဓမ္မာစရိယစာမေးပွဲကိုလည်းကောင်း ပြီးစီးအောင်မြင်ခဲ့သဖြင့် သ၊ စ၊ အ ဓမ္မာစရိယအရှင်လည်းဖြစ်သည်။သီရိလင်္ကာနိုင်ငံမှ မဟာဘွဲ့နှင့်အိန္ဒိယနိုင်ငံမှ ပါရဂူဘွဲ့တို့ကို ရရှိခဲ့ပြီး၊ ၂၀၀၅ ခုနှစ်မှ ၂၀၁၉ ခုနှစ်အထိအပြည်ပြည်ဆိုင်ရာ ထေရဝါဒဗုဒ္ဓသာသနာပြု တက္ကသိုလ်၏ ဒုတိယမြောက် ပါမောက္ခချုပ်အဖြစ် တာဝန်ထမ်းဆောင်ခဲ့သည်။၅၂၀၂၀ ပြည့်နှစ်အတွင်း ပညာဘူမိတက္ကသိုလ်ကို စတင်တည်ထောင်အုတ်မြစ်ချပြီး ၂၀၂၂ ခုနှစ်မှစတင်ကာ တက္ကသိုလ်သဘာပတိဆရာတော်အဖြစ်လည်း ဆောင်ရွက်တော်မူသည်။
၁၉၇၀ ပြည့်နှစ်များမှစတင်ကာ ကိုမာလာ၊ ကိုတုလ စစ်ကိုင်း စသည့် ကလောင်အမည်များဖြင့် ဓမ္မရသဆောင်းပါးများ ရေးသားခဲ့ပြီး၊ စံကင်းဆရာတော်၊ရွှေဟင်္သာဆရာတော်၊ သမိဒ္ဓေါဒယဆရာကြီး ဒေါ်မာလာရီတို့၏ အတ္ထုပတ္တိများ ရေးသားပြုစုခဲ့သည်။ ဂါထာရေးစပ်သီကုံးရာတွင် ကျွမ်းကျင်လိမ္မာပြီးဂုရုဝဏ္ဏနာဂါထာတစ်ရာနှင့်ဂဏုက္ကဋ္ဌဝဏ္ဏနာဂါထာတစ်ရာတို့မှာ ထင်ရှားသည်။
ဂျာမနီစသည့် ပြည်ပနိုင်ငံများသို့ ကြိမ်ဖန်များစွာသွားရောက်၍ အဘိဓမ္မာသင်တန်းများ ပို့ချခဲ့ပြီး၊ မြန်မာနိုင်ငံတွင်လည်း ဓမ္မပညာသင်တန်းကျောင်းများ တည်ထောင်ဖွင့်လှစ်ကာ ဓမ္မစာပေများ သင်ကြားပို့ချပေးလျက်ရှိသည်။
ငယ်ဘဝ
ပြင်ဆင်ရန်
ဆရာတော်လောင်းလျာကို ၁၉၄၀ ပြည့်နှစ်၊ မတ်လ ၂၂ ရက် မြန်မာသက္ကရာဇ် ၁၃၀၁ ခုနှစ်၊ တပေါင်းလပြည့်နေ့ ညတွင်၆မန္တလေးတိုင်း၊စဉ့်ကူးမြို့နယ်၊ညောင်ပင်ရွာနေ အဖ ဦးစံလှ ဦးဂုဏောဒယ နှင့် အမိ ဒေါ်ခင် ဒေါ်ဝံသဂ္ဂီ တို့က ဖွားမြင်သည်။၇၁မွေးချင်းဆယ်ယောက်အနက် ကိုးယောက်မြောက်သားဖြစ်ပြီး၊ ငယ်မည်မှာ မောင်ထွန်းတင်ဖြစ်သည်။၈
အသက်ငါးနှစ်အရွယ်တွင် ညောင်ပင်ရွာ တောင်ဘက်ရှိ၉ပေါ်တော်မူကျောင်းဆရာတော် ဦးကေလာသထံတွင် နောင်တော်များနှင့်အတူ မြန်မာစာနှင့် ပါဠိစာပေအခြေခံများ သင်ယူခဲ့သည်။၁၀ဦးကေလာသ ပျံတော်မူသောအခါ နောင်တော်များဖြစ်ကြသည့် ကိုကျော်နိုင် နောင် အရှင်ဂန္ဓသာရ၊ ကော့ကရိတ်တွင် ကိုရင်ဝတ်နေသူ ရှင်ဝိမလ ကိုလွန်းမောင် တို့နှင့်အတူ ၁၉၄၉ ခုနှစ်၊ ဇူလိုင်လ မြန်မာသက္ကရာဇ် ၁၃၁၁ ခုနှစ်၊ ဝါဆိုဦးကာလ တွင် မိဘများက နောင်တော်ကြီး အရှင်နာရဒ ခုနစ်ဝါခန့် သီတင်းသုံးနေရာစစ်ကိုင်းတောင်ရိုးရှိ နဝမရွှေကျင်သာသနာပိုင် စံကင်းဆရာတော်ကြီး၏ ဝိပဿနာမဟာဂန္ဓာရုံချောင်သို့ပို့ကာ စံကင်းဆရာတော်ကြီးကို ဥပဇ္ဈာယ်ပြု၍ ရှင်သာမဏေပြုပေးခဲ့ကြရာ၊၁၁ဘွဲ့တော်မှာ ရှင်နန္ဒမာလာ ဖြစ်သည်။၈၁၂အရှင်နှင့် မိဘများအပါအဝင် သက်ရှိထင်ရှား မိသားစုဝင် ကိုးဦးတို့သည် ဝိပဿနာချောင်၌ သာသနာ့ဘောင်သို့ ဝင်ရောက်ခဲ့ကြပြီး၊၁၃အရှင်၏ နောင်တော်ကြီး အရှင်နာရဒသည်လည်း ရွှေကျင်နိကာယ၏ ဥပဥက္ကဋ္ဌတစ်ပါးဖြစ်ရာ တစ်မိသားစုတွင်းမှ ဥပဥက္ကဋ္ဌနှစ်ပါး ပေါ်ထွန်းခြင်းပင် ဖြစ်သည်။၁၄
ရှင်သာမဏေဘဝ
ပြင်ဆင်ရန်
ဝိပဿနာဂန္ဓာရုံချောင်နှင့် မဟာသုဗောဓာရုံတို့ တည်ရှိရာစစ်ကိုင်းတောင်ရိုး
အသက် ၁၃ နှစ်အရွယ်တွင် စံကင်းဆရာတော်ကြီး၏ ခွင့်ပြုချက်ဖြင့် နောင်တော် အရှင်နာရဒထံမှ အဘိဓမ္မာသင်္ဂြိုဟ်ကိုးပိုင်း အဘိဓမ္မတ္ထသင်္ဂဟကျမ်း ကို တစ်ဝါအတွင်းသင်ကြားကာ အဘိဓမ္မာစာမေးပွဲသုံးဆင့်ကို ဖြေဆိုအောင်မြင်ခဲ့သည်။၁၅ပထမငယ်တန်းနှင့် ပထမလတ်တန်းကို အသက် ၁၄ နှစ်အရွယ်တွင် တစ်နှစ်တည်းအောင်မြင်ပြီး ပထမကြီးတန်းကို အသက် ၁၅ နှစ်တွင် အောင်မြင်ခဲ့သည်။၁၆သကျသီဟ သာမဏေကျော်စာမေးပွဲ ပထမအဆင့်ကို အသက် ၁၆ နှစ်တွင်လည်းကောင်း၊ ဒုတိယအဆင့်ကို ၁၇ နှစ်တွင်လည်းကောင်း၊ တတိယအဆင့်ကို ၁၉ နှစ်တွင်လည်းကောင်း အဆင့်တစ်ချည်းဖြင့်ပင် အောင်မြင်ခဲ့ပြီး သကျသီဟ သာသနာလင်္ကာရ သာမဏေကျော်ဘွဲ့ကို ရရှိကာ ရှင်နန္ဒမာလာလင်္ကာရ ဖြစ်လာခဲ့သည်။၁၇
အသက် ၁၆ နှစ်အရွယ်ကပင် ပါဠိတက္ကသိုလ် အစိုးရဓမ္မာစရိယစာမေးပွဲ စာချတန်းကို ကျမ်းကြီးသုံးကျမ်း၊ ဂုဏ်ထူးနှစ်ကျမ်း၊ စုစုပေါင်း ကျမ်းငါးကျမ်းအောင်မြင်ခဲ့ကာ သာသနဓဇသိရီပဝရ ဓမ္မာစရိယဘွဲ့ကို ရရှိခဲ့သဖြင့် မန္တလေးမြို့ မဟာဝိသုဒ္ဓါရုံတိုက်သစ်ရှိ ဇယမေဒနီကျောင်းတွင် ဝိနယမဟာဝဂ္ဂပါဠိ၊ အင်္ဂုတ္တရပါဠိ၊ ဓမ္မပဒအဋ္ဌကထာတို့ကို ကိုရင်ဘဝဖြင့်ပင် ပို့ချခဲ့သည်။၁၈
၁၉၅၈ ခုနှစ်၊ ဇွန်လ ၁ ရက် မြန်မာသက္ကရာဇ် ၁၃၂၀ ပြည့်နှစ်၊ နယုန်လပြည့် နေ့တွင် နောင်တော်များဖြစ်သည့် အရှင်နာရဒ၊ အရှင်ဝိမလ၊ အရှင်ဉာဏဗလ၊ အရှင်ဥတ္တရ၊ အရှင်ဂန္ဓသာရတို့နှင့်အတူ ညီနောင်ခြောက်ပါးစုပေါင်းကာ စံကင်းဆရာတော်ကြီး ချီးမြှင့်သော ညောင်ပင်ရွာမှ အဖူးအညွန့်များဟု အဓိပ္ပာယ်ရသည့် ဗောဓင်္ကုရ အမည်ကို အခြေခံ၍ မဟာသုဗောဓာရုံကျောင်းတိုက်ကို စစ်ကိုင်းတောင်ရိုး၌ တည်ထောင်ပြီး၊၁၄စာချအဖြစ် တာဝန်ယူခဲ့သည်။၁၉
ရဟန်းဘဝရှေ့ပိုင်းနှစ်များ
ပြင်ဆင်ရန်
မဟာတန်းတက်ရောက်ခဲ့ရာ သီရိလင်္ကာနိုင်ငံကေလာဏိယတက္ကသိုလ်
၁၉၅၉ ခုနှစ်မှ ၁၉၈၀ ပြည့်နှစ်အထိ
ပြင်ဆင်ရန်
၁၉၅၉ ခုနှစ်၊ ဧပြီလ ၂၂ ရက် မြန်မာသက္ကရာဇ် ၁၃၂၁ ခုနှစ်၊ တန်ခူးလပြည့် နေ့တွင် မဟာသုဗောဓာရုံကျောင်းတိုက်ရှိ သာသနမဉ္ဇရီသိမ်တော်၌ စံကင်းဆရာတော်ကြီးကို ဥပဇ္ဈာယ်ပြု၍၊ မန္တလေးမြို့ ဆိုင်းတန်းရပ်နေ ဦးသာဒင်နှင့် ဒေါ်ကြင် မိသားစု၏ ပစ္စယာနုဂ္ဂဟကို ခံယူကာ မြင့်မြတ်သောရဟန်းဘဝသို့ ရောက်ရှိခဲ့သည်။၂၀
ထိုနှစ်အတွင်းမှာပင် စေတီယင်္ဂဏ ဓမ္မာစရိယ စာသင်တန်းကို ဖြေဆိုအောင်မြင်ခဲ့ရာ အရှင်နန္ဒမာလာလင်္ကာရာဘိဝံသ ဖြစ်လာခဲ့သော်လည်း အရှင်နန္ဒမာလာဘိဝံသဟူ၍သာ ခေါ်ဝေါ်အသုံးပြုခဲ့သည်။၂၁စေတီယင်္ဂဏ စာချတန်းကို ရဟန်း ၄ ဝါအရတွင် ဖြေဆိုအောင်မြင်သဖြင့် စေတီယင်္ဂဏ ပရိယတ္တိသာသနဟိတ ဓမ္မာစရိယဘွဲ့ကို ရရှိခဲ့သည်။၂၁သကျသီဟ ဓမ္မာစရိယ စာသင်တန်းကို ရဟန်း ၃ ဝါအရတွင်လည်းကောင်း၊ စာချတန်းကို ၆ ဝါအရတွင်လည်းကောင်း ဖြေဆိုအောင်မြင်ခဲ့ပြီး နန္ဒမာလာဘိဝံသ ပရိယတ္တိသာသနဟိတ ဓမ္မာစရိယဘွဲ့ကို ရရှိခဲ့သည်။၂၁၁၉၆၄ ခုနှစ်တွင် အစိုးရဓမ္မာစရိယ ပါဠိပါရဂူတန်း ပါစိတျာဓိပါဠိအဋ္ဌကထာကို ဖြေဆိုအောင်မြင်သဖြင့် သာသနဓဇ ဓမ္မာစရိယ ဝိနယပါဠိပါရဂူဘွဲ့ကို ရရှိခဲ့ပြီး၊ အစိုးရဓမ္မာစရိယစာမေးပွဲမှ ကျန်ရှိနေသော ကျမ်းများအနက်အင်္ဂုတ္တရနိကာယပါဠိအဋ္ဌကထာကို ၁၉၆၄ ခုနှစ် မြန်မာသက္ကရာဇ် ၁၃၂၅ တွင်လည်းကောင်း၊သံယုတ္တနိကာယပါဠိအဋ္ဌကထာကို ၁၉၆၇ ခုနှစ် ၁၃၂၈ တွင်လည်းကောင်း၊အဘိဓမ္မာဝိဘင်္ဂါဒိပါဠိအဋ္ဌကထာကို ၁၉၆၈ ခုနှစ် ၁၃၂၉ တွင်လည်းကောင်း အောင်မြင်ခဲ့သဖြင့် ပါဠိတက္ကသီလ သာသနဓဇသိရီပဝရ ဓမ္မာစရိယဘွဲ့များ အသီးသီးထပ်မံရရှိခဲ့သည်။၂၁၂၂သကျသီဟစာချတန်းအောင်ဂေဇက် ထွက်အပြီးတွင်ကမ္ဘာအေးကုန်းမြေဇမ္ဗူဒီပကျောင်းဆောင်၌ တိပိဋက ပါဠိမြန်မာ အဘိဓာန်ကျမ်းပြုအဖြစ် တစ်ဝါခန့် ဆောင်ရွက်ခဲ့သည်။၁၄၂၃ထိုသို့ဆောင်ရွက်နေစဉ်ချမ်းမြေ့ဆရာတော် အရှင်ဇနကာဘိဝံသထံ၌ အင်္ဂလိပ်စာကို သင်ယူခဲ့သည်။၂၃၂၄
သီတဂူရေအလှူတော်၏ ဦးတည်ရာ စစ်ကိုင်းတောင်ရိုးရှိ ချောင်များ
၁၉၆၄ ခုနှစ်တွင် နောင်တော် အရှင်ဝိမလာဘိဝံသနှင့် အရှင်ဂန္ဓသာရတို့မှာ လူဝတ်လဲသွားသဖြင့် မဟာသုဗောဓာရုံကျောင်းတိုက်၌ ပဓာနစာချဆရာတော်ဖြစ်လာခဲ့သည်။၂၅၁၉၈၀ ပြည့်နှစ်၊ မေလ ၂၄ ရက်မှ ၂၇ ရက်အထိ ပြုလုပ်ခဲ့သည့်၂၆ဂိုဏ်းပေါင်းစုံသံဃာ့အစည်းအဝေးကြီးမှ ဖွဲ့စည်းလိုက်သည့် စစ်ကိုင်းမြို့နယ် သံဃနာယကအဖွဲ့ ရွှေကျင် တွင်လည်း အဖွဲ့ဝင်အဖြစ် တာဝန်ထမ်းဆောင်ခဲ့သည်။၂၇၁၉၈၀ ပြည့်နှစ်မှ ၁၉၈၅ ခုနှစ်အတွင်း စစ်ကိုင်းမြို့နယ် ရွှေကျင်ဂိုဏ်း၏ ဓမ္မာစရိယစာမေးပွဲ အကျိုးဆောင်၊ ပထမပြန်စာမေးပွဲ ပြဋ္ဌာန်းကျမ်းစာပြင်ဆင်ရေး အဖွဲ့ဝင်၊ နိကာယစာမေးပွဲ စည်းမျဉ်းစည်းကမ်းရေးဆွဲရေး အဖွဲ့ဝင်၊ ပထမပြန်စာမေးပွဲ ကျင်းပရေးအဖွဲ့ စစ်ကိုင်း ၏ ပုစ္ဆကဥက္ကဋ္ဌတို့အဖြစ် ဆောင်ရွက်ခဲ့သည်။၂၇၁၉၈၀ ပြည့်နှစ်တွင်သီတဂူဆရာတော် အရှင်ဉာဏိဿရနှင့် ဆုံတွေ့ကာ မြစကြာဆရာတော် အရှင်လက္ခဏ၊ ဝေဇယန္တာဆရာတော် အရှင်မဟောသဓပဏ္ဍိတတို့နှင့်အတူ စစ်ကိုင်းတောင်ရိုးရှိ သာသနာ့ဝန်ထမ်းများအတွက် ရေပေးဝေရေး စီမံကိန်းဖြစ်သည့်၂၈သီတဂူရေအလှူတော်၏ ဦးစီးဆရာတော်များအဖွဲ့တွင် ပါဝင်ခဲ့သည်။၂၉
ပြည်ပပညာတော်သင်
ပြင်ဆင်ရန်
သီရိလင်္ကာနိုင်ငံ၌ ဗုဒ္ဓစာပေများ ထပ်မံသင်ကြားရန်အတွက် ၁၉၈၆ ခုနှစ်တွင် မြန်မာနိုင်ငံမှ အိန္ဒိယနိုင်ငံသို့ ထွက်ခွာခဲ့သော်လည်း၊၃၀အခက်အခဲများကြောင့်  ၁၉၈၇ ခုနှစ်၊ ဇန်နဝါရီလတွင်မှ သီရိလင်္ကာနိုင်ငံကန္ဒီမြန်မာကျောင်းသို့ ရောက်ရှိခဲ့သည်။၃၁ကိုလံဘိုမြို့ရှိကေလာဏိယတက္ကသိုလ်တွင် မဟာတန်းအတွက် တက်ရောက်နေစဉ်၃၂ဘော်ရဲလာမြို့ရှိသီရိလင်္ကာ ဝိုင်အမ်ဘီအေ၌ အဘိဓမ္မာ ပို့ချခြင်း၊ ကမ္မဋ္ဌာန်းစင်တာတစ်ခုတွင် တရားဟောခြင်းများ ပြုလုပ်ခဲ့ပြီး၊၃၃၁၉၈၉ ခုနှစ်တွင်ဗုဒ္ဓစာပေလေ့လာမှုဆိုင်ရာမဟာဘွဲ့ကို ရရှိခဲ့သည်။၃၄
ပါမောက္ခချုပ်ဘဝ
ပြင်ဆင်ရန်
စစ်ကိုင်းတောင်ရိုးရှိသီတဂူကမ္ဘာ့ဗုဒ္ဓတက္ကသိုလ် စစ်ကိုင်း
၁၉၉၄ ခုနှစ်တွင် မြန်မာနိုင်ငံသို့ ပြန်လည်ရောက်ရှိခဲ့ပြီး၃၅မဟာသုဗောဓာရုံ၌ တိုက်အုပ်ဆရာတော် ဖြစ်လာခဲ့သည်။၃၆မြန်မာနိုင်ငံသို့ ပြန်မရောက်မီ ၁၉၉၄ ခုနှစ်၊ ဩဂုတ်လတွင်အမေရိကန်ပြည်ထောင်စု၊မေရီလန်းပြည်နယ်၊ဆေးလ်ဗားစပရင်းမြို့ရှိ မင်္ဂလာရာမကျောင်းသို့ ကြွရောက်ကာ အဘိဓမ္မာသင်ခန်းစာများ ပို့ချခဲ့သေးသည်။၃၇
၁၉၉၅ ခုနှစ်တွင် စစ်ကိုင်းတောင်ရိုး၌သီတဂူကမ္ဘာ့ဗုဒ္ဓတက္ကသိုလ်တည်ထောင်ဖွင့်လှစ်သောအခါ ပါမောက္ခချုပ်အဖြစ် တာဝန်ယူကာ၊ ဘာသာစကားဌာနတွင် အင်္ဂလိပ်စာဒီပလိုမာတန်းနှင့် နောင်အခါ ဘီအေတန်းများ၌ သက်ဆိုင်ရာဘာသာရပ်များကိုလည်းကောင်း၊ အမေရိကန်ပြည်ထောင်စု၊ ကိုရီးယား၊ မက္ကဆီကို၊ ဂျာမနီ၊ ပြင်သစ်စသော နိုင်ငံများမှ ကျောင်းသား၊ ကျောင်းသူများကို ပါဠိဘာသာနှင့် အဘိဓမ္မာကိုလည်းကောင်း သင်ကြားပို့ချခဲ့သည်။၃၈၁၉၉၆ ခုနှစ်တွင် နိုင်ငံတော်မှဆက်ကပ်သောအဂ္ဂမဟာဂန္ထဝါစကပဏ္ဍိတဘွဲ့တံဆိပ်တော် ရရှိခဲ့သည်။၁၄၁၉၉၈ ခုနှစ်၊ ဇန်နဝါရီလ ၁ ရက်တွင် စမ်းကလေးအယူဝါဒ ဝိနည်းဓမ္မကံ အဓိကရုဏ်းမှုခင်းကို စစ်ဆေးဆုံးဖြတ်ရန်နိုင်ငံတော် သံဃမဟာနာယကအဖွဲ့က နိုင်ငံတော်သီးခြားဝိနည်းဓိုရ် အမှတ် ၁၁ ကို ဖွဲ့စည်းပေးခဲ့ရာတွင် အဖွဲ့ဝင်အဖြစ် ပါဝင်ခဲ့သည်။၃၉
ပါမောက္ခချုပ်အဖြစ် ၁၄ နှစ်ကြာ ဆောင်ရွက်ခဲ့ရာအပြည်ပြည်ဆိုင်ရာ ထေရဝါဒဗုဒ္ဓသာသနာပြု တက္ကသိုလ်
၁၉၉၈ ခုနှစ်၊ ဒီဇင်ဘာလတွင်အပြည်ပြည်ဆိုင်ရာ ထေရဝါဒဗုဒ္ဓသာသနာပြု တက္ကသိုလ်ဖွင့်လှစ်သောအခါ၄၀သီတဂူဆရာတော်၏ တောင်းဆိုမှုအရ ဩဝါဒါစရိယ ဧည့်ပါမောက္ခအဖြစ် တာဝန်ယူကာ အဘိဓမ္မာဘာသာရပ်ကို သင်ကြားပို့ချခဲ့သည်။၄၁၂၀၀၃ ခုနှစ်တွင် ဗုဒ္ဓစာပေလာ ဂျိန်းဝါဒအကြောင်း လေ့လာချက်စာတမ်းဖြင့်၄၂အိန္ဒိယနိုင်ငံမဂဓတက္ကသိုလ်မှ ပါရဂူဘွဲ့ကို ရရှိခဲ့သည်။၄၃၂၀၀၅ ခုနှစ်၊ ဩဂုတ်လ ၁၃ ရက်တွင် ပါမောက္ခချုပ်ဆရာတော်အရှင်သီလာနန္ဒာဘိဝံသကယ်လီဖိုးနီးယား၌ ပျံလွန်တော်မူသောအခါ ဒုတိယပါမောက္ခချုပ် သင်ကြား အဖြစ် ဆောင်ရွက်နေသည့် အရှင်သည် ထေရဝါဒတက္ကသိုလ်၏ ပါမောက္ခချုပ်အဖြစ် တာဝန်ပေးအပ်ခံရသည်။၄၄ထိုအချိန်မှစ၍ ၂၀၁၉ ခုနှစ် နိုဝင်ဘာလတွင် ကျန်းမာရေးအခြေအနေကြောင့်၄၅အနားယူသည်အထိ ပါမောက္ခချုပ်အဖြစ် ၁၄ နှစ်ခန့် ဆောင်ရွက်ခဲ့သည်။၄၆
၂၀၀၉ ခုနှစ်တွင် မဟာသုဗောဓာရုံ၏ ပဓာနနာယကဖြစ်သူ အရှင်နာရဒမှာ ရွှေကျင်နိကာယ ဥပဥက္ကဋ္ဌအဖြစ် ငါးလမျှသာ တာဝန်ထမ်းဆောင်ပြီး ပျံလွန်တော်မူခဲ့ရာ၊၄၇အရှင်သည် ထိုနှစ် ဩဂုတ်လ ၁ ရက် မြန်မာသက္ကရာဇ် ၁၃၇၁ ခုနှစ်၊ ဝါခေါင်လဆန်း ၁၁ ရက် နေ့တွင် နောင်တော်ကြီး၏ အရိုက်အရာကို ဆက်ခံလျက် မဟာသုဗောဓာရုံကျောင်းတိုက်များ၏ ဦးစီးပဓာနနာယကဆရာတော် ဖြစ်လာခဲ့သည်။၄၈
၂၀၀၀ ပြည့်နှစ်တွင်အဂ္ဂမဟာပဏ္ဍိတဘွဲ့တံဆိပ်တော်ကိုလည်းကောင်း၊၄၃၂၀၁၈ ခုနှစ်တွင်အဂ္ဂမဟာသဒ္ဓမ္မဇောတိကဓဇဘွဲ့တံဆိပ်တော်ကိုလည်းကောင်း၊၄၉၂၀၂၀ ပြည့်နှစ်တွင်အဘိဓဇမဟာရဋ္ဌဂုရုဘွဲ့တံဆိပ်တော်ကိုလည်းကောင်း ဆက်ကပ်ခံရသည်။၅၀၅၁၂၀၁၈ ခုနှစ်ကမှော်ဘီမြို့နယ်ဓမ္မဒူတဇေတဝန်တောရ ဆေကိန္ဒာရာမကျောင်းတိုက်၌ ပြုလုပ်သည့် အကြိမ် ၂၀ မြောက်ဗုဒ္ဓသာသနာတော်လုံးဆိုင်ရာ ရွှေကျင်နိကာယသံဃာ့အစည်းအဝေးတွင် စည်ရှင်ဆရာတော် အရှင်အဂ္ဂဉာနာဘိဝံသနှင့်အတူ တွဲဖက်ရွှေကျင်သာသနာပိုင်အဖြစ် တင်မြှောက်ခံရသည်။၄
သာသနာပြုလုပ်ငန်းများ
ပြင်ဆင်ရန်
ပြည်တွင်း
ပြင်ဆင်ရန်
ဆရာတော်သည် အသက် ၁၆ နှစ် အရွယ်ကပင် စာချကိုယ်တော်အဖြစ် ဆောင်ရွက်ခဲ့သည်။ ၁၉၅၈ ခုနှစ်တွင် ညီနောင်ခြောက်ပါး စုပေါင်းကာ မဟာသုဗောဓာရုံကျောင်းတိုက်ကို တည်ထောင်ပြီးနောက်လည်း စာချ၊ တိုက်ကြပ်၊ တိုက်အုပ် အဆင့်ဆင့်တာဝန်ယူခဲ့ပြီး ၂၀၀၉ ခုနှစ်တွင် ပဓာနနာယက ဖြစ်လာခဲ့သည်။၅၂
၂၀၁၀ ပြည့်နှစ်၊ ဇွန်လ ၂၈ ရက် မြန်မာသက္ကရာဇ် ၁၃၇၂ ခုနှစ်၊ ဝါဆိုလပြည့်ကျော် ၂ ရက် နေ့တွင် မဟာသုဗောဓာရုံ၏ မုံရွာတိုက်ခွဲအဖြစ် သဒ္ဓမ္မဇောတက သုဗောဓာရုံကျောင်းတိုက်ကို တည်ထောင်ကာ၊ နှစ်နှစ်အကြာတွင် တိပိဋကဓရစစ်ကိုင်းဆရာတော် အရှင်အဘိဇာတာဘိဝံသကို နာယကအဖြစ် ခန့်အပ်တာဝန်ပေးခဲ့သည်။၅၃ထိုနှစ် ဝါဆိုလအတွင်း၌ပင်သန်လျင်မြို့၌ ဓမ္မဝိဇ္ဇာလယ သုဗောဓာရုံကျောင်းတိုက်ကို တည်ထောင်ပြီး အရှင်ခေမိဿာရာဘိဝံသကို နာယကအဖြစ် စေလွှတ်ခဲ့သည်။၅၄ထိုနှစ်များအတွင်း ကျန်းမာရေးအခြေအနေအရ ရာသီဥတုမျှတသည့် နေရာတွင် သီတင်းသုံးရန်အတွက် ၁၉၉၇ ခုနှစ်ကပင် အလှူခံရရှိထားသည့် ပြင်ဦးလွင်မြို့၊ အောင်ချမ်းသာရပ်ကွက်ရှိ မြေပေါ်၌ ၂၀၁၂ ခုနှစ်၊ ဧပြီလ ၆ ရက် ၁၃၇၃ ခုနှစ်၊ နှောင်းတန်ခူးလပြည့် နေ့တွင် ဓမ္မသဟာယသာသနစင်တာကို တည်ထောင်ပြီး၊ဓမ္မဗျူဟာ ဒေါ်ခင်လှတင်၏ စီစဉ်ဆောင်ရွက်ပေးမှုဖြင့် ၂၀၁၃ ခုနှစ်မှ ၂၀၁၇ ခုနှစ်အထိ လူ့ပုဂ္ဂိုလ်များအတွက် ဓမ္မစာပေသင်တန်းကျောင်း     ကို ငါးနှစ်ကြာ ဖွင့်လှစ်သင်ကြားခဲ့သည်။၅၄၂၀၁၈ ခုနှစ်၊ ဇန်နဝါရီလ ၃၀ ရက် ၁၃၇၉ ခုနှစ်၊ တပို့တွဲလဆန်း ၁၄ ရက် နေ့တွင် လှည်ကူးမြို့နယ်၊ ငါးဆူတောင်ဒေသ၌ ဓမ္မဝိနယစင်တာကို တည်ထောင်ကာ ရန်ကုန်ဓမ္မပညာသင်တန်းကျောင်း   အဖြစ် ဖွင့်လှစ်ခဲ့သည်။၅၅
၂၀၁၆ ခုနှစ်တွင် ဒယာနန္ဒဖောင်ဒေးရှင်းကို တည်ထောင်ကာ၊၅၆အရှင်၏ဇာတိ စဉ့်ကူးနယ်၌ တိုက်နယ်ဆေးရုံအဆင့်ရှိ ၁၆ ကုတင်ဆံ့ မေတ္တာနန္ဒဆေးရုံကို ဆောက်လုပ်စေပြီး ၂၀၁၆ ခုနှစ်၊ ဇန်နဝါရီလ ၁၆ ရက်နေ့တွင် နိုင်ငံတော်အစိုးရထံ လွှဲပြောင်းပေးအပ်ခဲ့သည်။၅၇ထိုနှစ် ဧပြီလ ၂၆ ရက် ၁၃၇၇ ခုနှစ်၊ တန်ခူးလပြည့်ကျော် ၁၂ ရက် နေ့တွင် ရက်ကန်းစင်တောင်ခြေ၌ သစ္စာနန္ဒဓမ္မစင်တာကို တည်ထောင်ဖွင့်လှစ်ကာ၊ ကျောင်းတိုက်အတွင်း မဟာဘဒ္ဒမုနိစေတီတော်ကိုလည်း တည်ထားခဲ့သည်။၅၈
အမေရိကန်ပြည်ထောင်စု၊ပင်ဆယ်ဗေးနီးယားပြည်နယ်၊ဘတ်သလေဟမ်မြို့တွင် သစ္စာနန္ဒဓမ္မစင်တာ ကျောင်းတိုက်ကိုလည်းကောင်း၊၅၉ပြင်ဦးလွင်မြို့နယ်၊ ပွေးတောင်ဒေသတွင် ဓမ္မဝိဟာရ ကျောင်းတိုက်ကိုလည်းကောင်း၊ နေပြည်တော်၊ဥတ္တရသီရိမြို့နယ်တွင် ဝဇီရာနန္ဒသုဗောဓာရုံ ကျောင်းတိုက်ကိုလည်းကောင်း ထပ်မံတည်ထောင်ခဲ့သည်။၆၀ညောင်ပင်ရွာရှိ မဟာနန္ဒိရာမ ပေါ်တော်မူကျောင်းတိုက်၊၆၀မတ္တရာမြို့နယ်ရှိ သာသနဇောတာရုံကျောင်းတိုက်၊၆၁ဧရာဝတီတိုင်း၊ကျောင်းကုန်းမြို့နယ်ရှိ ဒက္ခိဏာရုံကျောင်းတိုက်၊ အမရပူရမြို့နယ်၊ ရွှေကြက်ယက်ရွာရှိ ဓမ္မာရုံတိုက်သစ်တို့ကိုလည်း မဟာသုဗောဓာရုံ၏ ဝံသတိုက်ခွဲများအဖြစ် စီမံအုပ်ချုပ်ခဲ့သည်။၆၂
စစ်ကိုင်းမြို့ မဟာသုဗောဓာရုံကျောင်းတိုက်၏ အနောက်မြောက်ထောင့်ရှိ နောင်တော်ကြီး အရှင်နာရဒ၏ အန္တိမဈာပနကျင်းပရာနေရာတွင် ရဋ္ဌဂုရုဗိမာန်တော်ကို တည်ဆောက်ကာ၊ နှစ်စဉ် တပို့တွဲလဆန်း ၁ ရက်နေ့တိုင်း နာယကဆရာတော်ကြီးအထိမ်းအမှတ်  ရဋ္ဌဂုရုပူဇာကုသိုလ်ပွဲကို ကျင်းပစေခဲ့သည်။၆၃
တရားဟောပြခြင်း
ပြင်ဆင်ရန်
ဆရာတော်သည် ၁၉၈၃ ခုနှစ်မှ ၁၉၈၅ ခုနှစ်အတွင်း မဟာသုဗောရုံ တိုက်အုပ်ဆရာတော်ဘဝဖြင့် ဧရာဝတီတိုင်း၊ကျုံပျော်အနီးတဝိုက်တွင်မလွန်ဆန်လှူအသင်းနှင့် ဆက်စပ်၍လည်းကောင်း၊၆၄တိုက်ကြီးမြို့နယ်ဘက်တွင် စာပြန်ပွဲများ၌လည်းကောင်း တရားဟောပြမှုများ ပြုလုပ်ခဲ့သည်။၆၅၂၀၀၀ ပြည့်လွန်နှစ်များတွင် အပြည်ပြည်ဆိုင်ရာ ထေရဝါဒဗုဒ္ဓသာသနာပြု တက္ကသိုလ်၌ရုပ်သံလိုင်းက မြတ်ဗုဒ္ဓဒေသနာနှင့် ယနေ့ကမ္ဘာ၊ ယနေ့လူသားများနှင့် မနက်ဖြန်ကမ္ဘာ၊ သောတာပန်၏ ဘဝရုပ်ပုံလွှာ၊ နှစ်ဦးကာလ ဓမ္မလက်ဆောင်ဟူသော တရားတော်များ လာရောက်ရိုက်ကူးကာ ထုတ်လွှင့်ပြသရာမှ ပါမောက္ခချုပ်ဆရာတော်အဖြစ် လူသိများထင်ရှားလာခဲ့သည်။၆၅ဘဝခရီးနှင့် ဓမ္မဆီမီး၂၀၂၀ တွင် စာရင်းပြုစုထားမှုအရ ဟောကြားခဲ့သည့် တရားအပုဒ်ရေ စုစုပေါင်း ၂၈၀၁ ပုဒ် ရှိသည်ဟုဆိုသည်။၆၆
ပြည်ပ
ပြင်ဆင်ရန်
ဆရာတော်သည် သီရိလင်္ကာနိုင်ငံ၌ မဟာတန်းတက်ရောက်နေစဉ် ကမ္မဋ္ဌာန်းစင်တာ တစ်ခုတွင် တရားဟောပြမှုများ ပြုလုပ်ခဲ့ပြီး၊ မြန်မာနိုင်ငံသို့ ပြန်ရောက်ပြီးနောက် ၁၉၉၇ ခုနှစ်တွင် အမေရိကန်ပြည်ထောင်စု၊ဘော်လ်တီမောမြို့ရှိ ကေလာသဝိဟာရကျောင်းတိုက်သို့ ကြွရောက်ကာ  မြန်မာဗုဒ္ဓဘာသာဝင်များကို အဘိဓမ္မာသင်ခန်းစာများ ပို့ချပေးခဲ့သည်။၆၇
ဂျာမန်ဗုဒ္ဓဘာသာသမဂ္ဂအဖွဲ့ဝင် ဒေါ်အဂ္ဂဉာဏီ၏ ပင့်ဖိတ်မှုအရ၆၇၂၀၀၃ ခုနှစ်၊ ဇူလိုင်လ ၆ ရက်မှ ၂၀ ရက်နေ့အထိ၄၃အရှင်၏ ပထမဆုံး ဥရောပသာသနာပြု ခရီးစဉ်အဖြစ် ဂျာမနီနိုင်ငံသို့ ကြွရောက်ကာ အဘိဓမ္မာတရားတော်ကို ပို့ချပေးခဲ့သည်။၆၈၂၀၀၄ ခုနှစ်၊ ဇူလိုင်လ ၁၇ ရက်မှ ဩဂုတ်လ ၁၄ ရက်နေ့အထိ၆၉နယ်သာလန်နိုင်ငံ၊အမ်စတာဒမ်မြို့နှင့် ဂျာမနီနိုင်ငံတို့တွင်မဟာသတိပဋ္ဌာန်နှင့် အဘိဓမ္မာတို့ကို သင်ကြားပြသခဲ့သည်။၇၀၂၀၀၅ ခုနှစ်၊ ဇွန်လ ၂၆ ရက်မှ ဇူလိုင်လ ၂၆ ရက်နေ့အထိ၇၁ဂျာမနီ၊ နယ်သာလန်၊ဩစတြီးယားနိုင်ငံများသို့ ကြွရောက်ကာ တရားဓမ္မများ ဟောကြားပြသခဲ့သည်။၇၂၂၀၀၆ ခုနှစ်၊ ဇွန်လ ၁၉ ရက်မှ ဇူလိုင်လ ၃၁ ရက်နေ့အထိ ၄၂ ရက်ခန့်ကြာမြင့်သည့် စတုတ္ထအကြိမ်ခရီးစဉ်တွင်မူ၇၃ဂျာမနီ၊ နယ်သာလန်၊ ဩစတြီးယားနိုင်ငံများအပြင်ဆွစ်ဇာလန်နိုင်ငံ၊ဂျနီဗာမြို့သို့ပါ ကြွရောက်ပြီး မဟာသတိပဋ္ဌာနသုတ်၊ပဋိစ္စသမုပ္ပါဒ်၊ ဝိပဿနာအတွက် အဘိဓမ္မာ စသည်တို့ကို ဟောကြားပို့ချခဲ့သည်။၇၄
ရေးသားပြုစုခဲ့သော စာပေများ
ပြင်ဆင်ရန်
ဆရာတော်သည် ကိုမာလာ၊ ကိုတုလ စစ်ကိုင်း၊ အသျှင်နန္ဒမာလာဘိဝံသ ဟူသော ကလောင်အမည်များဖြင့် ၁၉၇၂ ခုနှစ်မှစတင်ကာ ဓမ္မဗျူဟာစာစောင်၌အချစ်နည်းနည်းလျှော့၊မုန်းတုံ့ကိုဖြေစသည့် ဓမ္မရသဆောင်းပါးများ ရေးသားခဲ့သည်။၇၅စာရင်းအရ ကိုမာလာအမည်ဖြင့် ငါးပုဒ်၊ ကိုတုလ စစ်ကိုင်း အမည်ဖြင့် နှစ်ပုဒ်၊ အသျှင်နန္ဒမာလာဘိဝံသအမည်ဖြင့် နှစ်ပုဒ် ရှိသည်ဟုဆိုသည်။၇၅မဟာသုဗောဓာရုံ ကျောင်းတိုက်တည်ထောင်မှု ၂၅ နှစ်ပြည့်အထိမ်းအမှတ်အဖြစ် တည်ထားသည့် သိရီဝိဇယငွေရတုစေတီ၏ ကြေးရွှေထီးတော်တင်ကောင်းကင်ကြိုးကို မောင်ညီထွေးအမည်ဖြင့် ရေးစပ်ခဲ့ဖူးသည်။၇၆
နဝမရွှေကျင်သာသနာပိုင် စံကင်းဆရာတော်ကြီး၏ သက်တော် ၁၀၀ ပြည့် ဝိဇာတမွေးနေ့အထိမ်းအမှတ်အဖြစ်ဂုရုဝဏ္ဏနာဂါထာတစ်ရာကိုလည်းကောင်း၊၇၇ဧကာဒသမရွှေကျင်သာသနာပိုင် ကြေးမြင်ဆရာတော်ကြီး၏ သက်တော် ၁၀၀ ပြည့် ဝိဇာတမွေးနေ့အထိမ်းအမှတ်အဖြစ်ဂဏုက္ကဋ္ဌဝဏ္ဏနာဂါထာတစ်ရာကိုလည်းကောင်း၊၇၈တေရသမရွှေကျင်သာသနာပိုင် ညောင်ရွှေကန်ကြီးဆရာတော်ကြီး၏ ညောင်ရွှေကန်ကျောင်းတိုက် နှစ် ၅၀ ပြည့် ရွှေရတုအထိမ်းအမှတ်အဖြစ်ရဋ္ဌဂုရုဝဏ္ဏနာဂါထာငါးဆယ်ကိုလည်းကောင်း ရေးစပ်သီကုံးပူဇော်ခဲ့သည်။၇၉
၁၉၇၂ ခုနှစ်တွင်ဂုရုပ္ပတ္တိကထာအမည်ရ စံကင်းဆရာတော်ကြီး၏ ထေရုပ္ပတ္တိကို မတ္တရာသူဌေးဆရာတော် အရှင်မာနိတသိရီဘိဝံသနှင့် တွဲဖက်၍ ပြုစုခဲ့သည်။၈၀၈၁၁၉၇၆ ခုနှစ်တွင် စစ်ကိုင်းတောင်ရိုးရှိ သမိဒ္ဓေါချောင်မှ ဆရာကြီး ဒေါ်မာလာရီ၏ အတ္ထုပတ္တိအဖြစ်သမိဒ္ဓေါဒယဆရာကြီး ဒေါ်မာလာရီ နှစ်ကိုးဆယ်ကျော် ဘဝခရီးကိုရွှေဟင်္သာဆရာတော်၏ တိုက်တွန်းချက်အရ ရေးသားပြုစုခဲ့သည်။၈၂၁၉၇၇ ခုနှစ်တွင် ဒွါဒသမရွှေကျင်သာသနာပိုင် ရွှေဟင်္သာဆရာတော်ကြီး၏ ထေရုပတ္တိကိုရွှေဟင်္သာဆရာတော်၏ ဘဝနှင့်စာပေအထွေထွေဟူ၍ ပြုစုထုတ်ဝေခဲ့သည်။၈၃
၂၀၁၅ ခုနှစ်တွင် စစ်ကိုင်းတိပိဋကဆရာတော် အမှူးပြုသော တပည့်ကြီးများက အရှင်၏ ၇၅ နှစ်ပြည့် စိန်ရတုဝိဇာတဂုရုပူဇာအဖြစ် အရှင်ရေးဖွဲ့ခဲ့သော ဂါထာများကိုဓမ္မဂီတိကာအမည်ဖြင့်လည်းကောင်း၊ စကားပြေပိုင်းဆိုင်ရာ ဆောင်းပါးစသည်တို့ကိုဓမ္မစာပေအထွေထွေအမည်ဖြင့်လည်းကောင်း စုစည်းထုတ်ဝေခဲ့ကြသည်။၈၄လောကသားတို့အတွက် မြတ်ဗုဒ္ဓ၏ကြိုးပမ်းချက်၊ အဘိဓမ္မာ မြတ်ဒေသနာ၊ ပဋိစ္စသမုပ္ပါဒ်ကို ပဋ္ဌာန်းနည်းဖြင့် ဆင်ခြင်သုံးသပ်ခြင်း၊ ပဋ္ဌာန်းမြတ်ဒေသနာ၊ သုတ္တန်အနှစ်ချုပ်များစသည့် ဆရာတော်ဟောကြားခဲ့သော တရားတော်များကို အသံမှစာစီကာ ပုံနှိပ်ထုတ်ဝေခဲ့ရာ ဓမ္မစာစဉ်ပေါင်း ရာကျော်ထုတ်ဝေခဲ့ပြီးဖြစ်သည်။
အရှင့်အကြောင်း
ပြင်ဆင်ရန်
ဆရာတော်၏ဘဝတစ်သက်တာ ထေရုပတ္တိကို မြသန်းစံကဘဝခရီးနှင့် ဓမ္မဆီမီးအမည်ဖြင့် ၂၀၂၀ ပြည့်နှစ်တွင် ရေးသားထုတ်ဝေခဲ့ပြီး၊ ထိုနှစ်အတွက် အမျိုးသားစာပေဆု စာပဒေသာဆု ကို ရရှိခဲ့သည်။၈၅၈၆တစ်နှစ်ကြာအချိန်ယူရေးသားခဲ့သော ထိုစာအုပ်တွင် အရှင်၏ ဘဝအကြောင်းကို အခန်း ၂၃ ခန်းခွဲကာ ပြုစုဖော်ပြထားသည်။၈၇
ဥပဉက္ကဋ္ဌ
ပြင်ဆင်ရန်
တမ်းပလိတ်
မြန်မာပြည် ရွှေကျင်ဂိုဏ်း ၏တွဲဖက်သာသနာပိုင်ဆရာတော်
ရတနာပုံနေပြည်တော်ဖိုင်တွဲဖက်သာသနာပိုင်အဆောင်အယောင်
ဖိုင်အရှင်နန္ဒမာလာဘိဝံသ
တာဝန်ထမ်းဆောင်ဆဲပုဂ္ဂိုလ်အရှင်နန္ဒမာလာဘိဝံသမဟာထေရ်၂၀၁၈မှစ၍
ပုံစံဆရာတော် အရှင်သူမြတ်ဘုရားအဖွဲ့ဝင်ရွှေကျင်နိကာယခန့်အပ်သူရွှေကျင်နိကာယဗဟိုဝန်ဆောင်အဖွဲ့သက်တမ်းသက်တမ်းတလျှောက်ဖွဲ့စည်းခြင်းရတနာပုံခေတ်ပထမဆုံး ထမ်းဆောင်သူပထမ ရွှေကျင်ဆရာတော်
ရွှေကျင်ဂိုဏ်း၏ တွဲဖက်သာသနာပိုင်ဆရာတော်ဖြစ်ပြီး ဥပဥက္ကဋ္ဌဟု သုံးနှုန်းသည်။
ထီးဖြူသည် မြန်မာဗုဒ္ဓသာသနာတော်၏ အထွတ်အမြတ်သင်္ကေတတစ်ခုဖြစ်ပြီး ထီးသုံးနန်းသုံးဖြစ်သည်။
မှတ်ချက်
ပြင်ဆင်ရန်
မွေးနေ့လက်ဆောင်စာ ၁၂ တွင် အရှင်သည် မတ်လ ၂၂ ရက်နေ့ ည ၁၂၃၀ နာရီ တစ်နည်း မတ်လ ၂၃ ရက် ၀၃၀ နာရီ အချိန်တွင် ဖွားမြင်ကြောင်း ကိုယ်တိုင်မိန့်ကြားထားရာ မွေးနေ့အမှန်မှာ မတ်လ ၂၃ ရက်နေ့ဖြစ်သော်လည်း၊ဘဝခရီးနှင့် ဓမ္မဆီမီး၂၀၂၀ နှင့် အခြားယုံကြည်ရသောရင်းမြစ်များတွင် မတ်လ ၂၂ ရက်နေ့ကိုသာ ဖော်ပြကြသဖြင့် ဤဆောင်းပါးတွင်လည်း ၎င်းတို့ဖော်ပြသည့်အတိုင်း အသုံးပြုထားသည်။
ကိုးကား
ပြင်ဆင်ရန်
ပါမောက္ခချုပ်ဆရာတော် အသည်းအကြိတ် ဆေးကုသမှု အတွက် အနားယူတာလို့ သာသနာရေးက ထုတ်ပြန်၊မြန်မာ၊   ။
ပါမောက္ခချုပ် ဆရာတော်ဒေါက်တာ နန္ဒမာလာဘိဝံသ အပါအဝင် ဆရာတော်ကြီးခုနစ်ပါးအား ပရိယတ္တိဆိုင်ရာ အဘိဓဇမဟာရဋ္ဌဂုရု ဘွဲ့တံဆိပ်တော်ကို နိုင်ငံတော်သမ္မတက ဆက်ကပ်လှူဒါန်း၊။
၄၀၄၁ပါမောက္ခချုပ် ဆရာတော်ကို တွဲဘက် သာသနာပိုင်တင်၊မြန်မာ၊   ။
ပါမောက္ခချုပ်ရာထူး ဓမ္မဒူတဆရာတော် ဒေါက်တာအရှင်ဆေကိန္ဒကို ခန့်အပ်ဖို့ စီစဉ်၊မြန်မာ။
၈၀၈၁
၁၄၀၁၄၁၁၄၂၁၄၃
၂၁၀၂၁၁၂၁၂၂၁၃
၂၃၀၂၃၁
၂၇၀၂၇၁
၊၊  မတ် ။
၄၃၀၄၃၁၄၃၂
ပါမောက္ခချုပ်ဆရာတော် တရားပွဲများနှင့် ဓမ္မပညာသင်တန်းများ လာမည့် ဧပြီလမှစ၍ ယာယီရပ်နားမည်၊၊  ဇန်နဝါရီ။တွင် ပြန်စစ်ပြီး။။
ပါချုပ်ဆရာတော် ကိုယ်တိုင် အငြိမ်းစား ယူလိုဟု သာဝန် ဆို၊ဧရာဝတီ၊  နိုဝင်ဘာ ။
သာသနာတော်ဆိုင်ရာ ဘွဲ့တံဆိပ်တော်များ ဆက်ကပ်လှူဒါန်း၊ကြေးမုံ၊  ဇန်နဝါရီ ။
သာသနာတော်ဆိုင်ရာ ဘွဲ့တံဆိပ်တော်များ ဆက်ကပ်လှူဒါန်း၊။
၂၀၂၀ ပြည့်နှစ် သာသနာတော်ဆိုင်ရာ ဘွဲ့တံဆိပ်တော်များ ဆက်ကပ်ပူဇော်ပွဲ မဟာမင်္ဂလာအခမ်းအနား ကျင်းပ၊။
၅၄၀၅၄၁
၆၀၀၆၀၁
၆၅၀၆၅၁
၆၇၀၆၇၁
၇၅၀၇၅၁
တွဲဘက်ရွှေကျင် သာသနာပိုင် မတ္တရာသူဌေးကျောင်း ဆရာတော် ပျံလွန်၊မြန်မာ။
စာပေပညာရှင် ဦးမောင်မောင်လတ်နောင်၊ ဦးစိန်လှိုင်သူရဇော်နှင့် စာရေးဆရာမကြီး မစန္ဒာတို့ အမျိုးသားစာပေတစ်သက်တာဆုရ၊၊  နိုဝင်ဘာ ။
၂၀၂၀ ပြည့်နှစ်အတွက် အမျိုးသားစာပေတစ်သက်တာဆု၊ အမျိုးသားစာပေဆုများ ထုတ်ပြန်ကြေညာ၊ကြေးမုံ၊  နိုဝင်ဘာ ။
ကျမ်းကိုးစာရင်း
ပြင်ဆင်ရန်
၊  ။အဋ္ဌကထာတိုက်ပွဲများ အဘိဓမ္မာနှင့် ကိုလိုနီခေတ်မြန်မာပြည် လူမှုရေးပြောင်းလဲမှုများ။အင်္ဂလိပ်ဘာသာစကားဖြင့်။။။။။
၊  ။မြန်မာဗုဒ္ဓဘာသာ၏ ဩဇာ၊ ပါဝါနှင့် စံပြရဟန်းတော်များ။အင်္ဂလိပ်ဘာသာစကားဖြင့်။။။။
ဇန်နဝါရီ ။ဘဝခရီးနှင့် ဓမ္မဆီမီး။ ရန်ကုန် စာပေလောက ၆။
၊  ။အခြေခံအဘိဓမ္မာအင်္ဂလိပ်ဘာသာစကားဖြင့်။ ဆီလန်ဂေါ ဗုဒ္ဓဘာသာ ဝိပဿနာ ကမ္မဋ္ဌာန်းအဖွဲ့။
၊  ။မွေးနေ့လက်ဆောင်။ ရန်ကုန် အပြည်ပြည်ဆိုင်ရာ ထေရဝါဒဗုဒ္ဓသာသနာပြု တက္ကသိုလ်။  ဇန်နဝါရီ  တွင် ပြန်စစ်ပြီး။
၊   ။မြန်မာ့သမိုင်းအဘိဓာန်အင်္ဂလိပ်ဘာသာစကားဖြင့်။  ။။။
ပြင်ပလင့်ခ်များ
ပြင်ဆင်ရန်
ဖေ့စ်ဘွတ်ခ်ပေါ်ရှိနန္ဒမာလာဘိဝံသ
နန္ဒမာလာဘိဝံသမှ ရယူရန်
ကဏ္ဍများ
ဗုဒ္ဓဘာသာရဟန်းများ
၁၉၄၀ မွေးဖွားသူများ
သက်ရှိထင်ရှားပုဂ္ဂိုလ်များ
ဝှက်ထားသော ကဏ္ဍများဖော်ပြချက်တို ပါဝင်သော ဆောင်းပါးများ
ဝီကီဒေတာနှင့် ကွဲပြားသော ဖော်ပြချက်တိုများ
တမ်းပလိတ်တွင်းရှိ ရက်စွဲပါရာမီတာမမှန်သော ဆောင်းပါးများ
ကျိုးပျက်နေသော ဖိုင်လင့်များပါသည့် စာမျက်နှာများ
အင်္ဂလိပ်ဘာသာစကား ရင်းမြစ်များ
ဤစာမျက်နှာကို ၁၃ မေ ၂၀၂၅၊ ၀၈၁၉ အချိန်တွင် နောက်ဆုံး ပြင်ဆင်ခဲ့သည်။
စာသားများကိုလိုင်စင်ဖြင့် ရရှိနိုင်ပြီး ထပ်ဆောင်းသတ်မှတ်ချက်များ ရှိနိုင်သည်။
အသေးစိတ်အတွက်အသုံးပြုခြင်းဆိုင်ရာ သတ်မှတ်ချက်များတွင် ကြည့်ပါ။
ကိုယ်ပိုင်ရေးရာ မူဝါဒ
ဝီကီပီးဒီးယား အကြောင်း
သတိပြုစရာများ
ဆော့ဖ်ဝဲလ်တီထွင်ရေးသားသူများ
စာရင်းအင်း
ကွတ်ကီး ထုတ်ပြန်ချက်
မိုလ်ဘိုင်း
ရှာဖွေရန်
ရှာဖွေရန်
နန္ဒမာလာဘိဝံသ
၂ ဘာသာစကားများ ၂ ခုအကြောင်းအရာအသစ် ထပ်ထည့်ရန်
တမ်းပလိတ်           တမ်းပလိတ်          တမ်းပလိတ်           တမ်းပလိတ်           တမ်းပလိတ်           တမ်းပလိတ်            တမ်းပလိတ်            တမ်းပလိတ်            တမ်းပလိတ်