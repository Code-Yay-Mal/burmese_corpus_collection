ဘင်္ဂလားဒေ့ရှ်မြန်မာ ဆက်ဆံရေး  ဝီကီပီးဒီးယား၀၁၂၃၄၅၆၇၈၉ ဇန်နဝါရီဖေဖော်ဝါရီမတ်ဧပြီမေဇွန်ဇူလိုင်ဩဂုတ်စက်တင်ဘာအောက်တိုဘာနိုဝင်ဘာဒီဇင်ဘာဘင်္ဂလားဒေ့ရှ်မြန်မာဆက်ဆံရေးဘင်္ဂလားဒေ့ရှ်မြန်မာ ဆက်ဆံရေး    ဘင်္ဂါလီဘာသာစကား ရင်းမြစ်များ မြန်မာနိုင်ငံ၏ နှစ်နိုင်ငံဆက်ဆံရေးဘင်္ဂလားဒေ့ရှ်မြန်မာ ဆက်ဆံရေးဘင်္ဂလားဒေ့ရှ်နိုင်ငံ၏ နှစ်နိုင်ငံဆက်ဆံရေးဘင်္ဂလားဒေ့ရှ်မြန်မာ နယ်စပ်ဘင်္ဂလားဒေ့ရှ်မြန်မာဆက်ဆံရေးမာတိကာသို့ ခုန်သွားရန်ပင်မ မီနူးပင်မ မီနူး
ဘေးဘားသို့ရွှေ့ပါဝှက်ရန်
အညွှန်း
ဗဟိုစာမျက်နှာ
မာတိကာ
လက်ရှိဖြစ်ရပ်များ
ကျပန်းစာမျက်နှာ
ဝီကီပီးဒီးယား အကြောင်း
ဆက်သွယ်ရန်
ပါဝင်ပံ့ပိုးရန်
အကူအညီ
တည်းဖြတ်ခြင်း လေ့လာရန်
ပေါင်းကူးနေရာ
လတ်တလော အပြောင်းအလဲများ
ဖိုင်တင်ရန်
အထူး စာမျက်နှာများ
ရှာဖွေရန်
ရှာဖွေရန်
ပုံပန်းသွင်ပြင်
လှူဒါန်းမှု
အကောင့် ဖန်တီးရန်
အကောင့်ဝင်ရန်
ကိုယ်ပိုင် ကိရိယာများလှူဒါန်းမှု
ပံ့ပိုးရန်
အကောင့် ဖန်တီးရန်
အကောင့်ဝင်ရန်
ထွက်ပြီးသား တည်းဖြတ်သူများအတွက် စာမျက်နှာများပိုမို လေ့လာရန်
ဆွေးနွေးရန်
မာတိကာ
ဘေးဘားသို့ရွှေ့ပါဝှက်ရန်
အစပိုင်း
၁သမိုင်းကြောင်း
၂ဆက်ဆံရေးအခြေအနေ
ဆက်ဆံရေးအခြေအနေ၂၁ပထဝီအနေအထား
၂၂ကိုလိုနီခေတ် နှင့် နယ်စပ်အရေးအခင်းများ
၂၃မူဂျာဟစ်လှုပ်ရှားမှု ၁၉၄၆  ၁၉၆၁
၂၄နောင်ဖြစ်ရပ်များ ၁၉၇၁  ၁၉၇၈
၃နယ်စပ်စည်းရိုးကာရံခြင်း
၄နှစ်နိုင်ငံခေါင်းဆောင်များ၏ ခရီးစဉ်များ
၅ဒီမိုကရေစီအသွင်ကူးပြောင်းရေးကာလ
၆၂၀၁၂၂၀၁၇ ရခိုင်ပြည်နယ်ပဋိပက္ခ နှင့် မြန်မာဘင်္ဂလားဒေ့ရှ် ဆက်ဆံရေး
၇၂၀၂၁ နောက်ပိုင်းအခြေအနေ
၈လေကြောင်းခရီးစဉ်
၉ကုန်သွယ်မှုအခြေအနေ
၁၀ကိုးကား
ဘင်္ဂလားဒေ့ရှ်မြန်မာ ဆက်ဆံရေး
၁၀ ဘာသာစကားများ ၁၀ ခု
လင့်ခ်များကို တည်းဖြတ်ရန်
စာမျက်နှာ
ဆွေးနွေးချက်
မြန်မာဘာသာ
ဖတ်ရန်
ပြင်ဆင်ရန်
ရာဇဝင်ကြည့်ရန်
ကိရိယာများကိရိယာများ
ဘေးဘားသို့ရွှေ့ပါဝှက်ရန်
ဆောင်ရွက်ချက်များ
ဖတ်ရန်
ပြင်ဆင်ရန်
ရာဇဝင်ကြည့်ရန်
ယေဘုယျ
ဘယ်ကလင့်ခ်ထားလဲ
ဆက်စပ်သော အပြောင်းအလဲများ
ပုံသေလိပ်စာ
စာမျက်နှာ အချက်အလက်များ
ဤစာမျက်နှာကို ကိုးကားပြုရန်
အတိုကောက်  ရယူရန်
ပရင့်ပို့လွှတ်
စာအုပ်တစ်အုပ် ဖန်တီးရန်
အနေဖြင့် ရယူရန်
ပရင့်ထုတ်နိုင်သော ဗားရှင်း
အခြား ပရောဂျက်များတွင်
ဝီကီမီဒီယာ ကွန်မွန်းစ်
ဝီကီဒေတာ
ပုံပန်းသွင်ပြင်
ဘေးဘားသို့ရွှေ့ပါဝှက်ရန်
ဝီကီပီးဒီးယား မှ
ဘင်္ဂလားဒေ့ရှ်မြန်မာ ဆက်ဆံရေးဘင်္ဂလားဒေ့ရှ်မြန်မာ
မြန်မာဘင်္ဂလားဒေ့ရှ် ဆက်ဆံရေးသည်မြန်မာနိုင်ငံနှင့်ဘင်္ဂလားဒေ့ရှ်နိုင်ငံတို့အကြား ထားရှိသည့် သံတမန်ဆက်ဆံရေးဖြစ်သည်။၁၉၇၂ ခုနှစ် မတ်လ ၂၁ ရက် တွင် သံတမန်စတင်ထူထောင်ကြသည်။ဘင်္ဂလားဒေ့ရှ် မြို့တော်ဒါကာမြို့တွင် မြန်မာသံရုံး ရှိပြီးရန်ကုန်မြို့တွင် ဘင်္ဂလားဒေ့ရှ်သံရုံး ရှိသည်။၁
သမိုင်းကြောင်း
ပြင်ဆင်ရန်
မြန်မာနိုင်ငံ နှင့် ဘင်္ဂလားဒေ့ရှ်နိုင်ငံ အကြား ဆက်ဆံရေးသည် ဘင်္ဂလားဒေ့ရှ်ကအရှေ့ပါကစ္စတန်အဖြစ်တည်ရှိစဉ်ကတည်းကမြန်မာပါကစ္စတန် ဆက်ဆံရေးအပေါ် အခြေပြု၍ စတင်ဖွဲ့စည်းတည်ဆောက်ခဲ့ခြင်းဖြစ်သည်။ ၁၉၇၁ ခုနှစ် မတ်လ ၂၆ရက် နေ့တွင် ဘင်္ဂလားသားများကပါကစ္စတန် နိုင်ငံထံ မှ  လွတ်လပ်ရေးကြေညာခဲ့ရာတွင် ဦးစွာ လက်ခံအသိအမှတ်ပြုခဲ့သော နိုင်ငံများထဲ မြန်မာလည်းပါဝင်ခဲ့သည်။လက်ရှိတွင် ဘင်္ဂလားဒေ့ရှ်နှင့် မြန်မာနိုင်ငံတို့သည်ဘင်္ဂလားပင်လယ်အော် စီးပွားရေးနှင့် နည်းပညာဆိုင်ရာ ဘက်စုံ ပူးပေါင်း ဆောင်ရွက်ရေး အဖွဲ့အစည်းအဖွဲ့ဝင်များဖြစ်ကြသည်။
ဆက်ဆံရေးအခြေအနေ
ပြင်ဆင်ရန်
ပထဝီအနေအထား
ပြင်ဆင်ရန်
ဘင်္ဂလားဒေ့ရှ် နှင့် မြန်မာနိုင်ငံ တို့၏ ပထဝီအနေအထားသည်တောင်အာရှနှင့်အရှေ့တောင်အာရှတို့ကြားတွင်တည်ရှိသောကြောင့်၊ဒေသနှစ်ခုအကြား ပေါင်းကူးတံတားတစ်ခု အဖြစ် သတ်မှတ်နိုင်သည်။ထိုအနေအထားသည် ဒေသတွင်း သယ်ယူပို့ဆောင်ရေး၊ကုန်သွယ်ရေး နှင့် မဟာဗျူဟာရေးရာဆိုင်ရာ အရေးပါမှုကို ပေးစွမ်းလျှက်ရှိသည်။
ကိုလိုနီခေတ် နှင့် နယ်စပ်အရေးအခင်းများ
ပြင်ဆင်ရန်
ကာလအချို့တွင် ဘင်္ဂလားဒေ့ရှ် နှင့် မြန်မာနိုင်ငံ တို့သည် ဗြိတိသျှ၏ လက်အောက်တွင် တိုက်ရိုက်စီမံခန့်ခွဲအုပ်ချုပ်ခံရခြင်း၊နယ်နမိတ်စနစ်များ မရှင်းလင်းခြင်း၊လူမျိုးရေးနှင့်ဘာသာရေးမတူညီမှုများကြောင့် နယ်စပ်ဒေသများတွင် ပဋိပက္ခများ တဖြည်းဖြည်းတိုးလာခဲ့သည်။
မူဂျာဟစ်လှုပ်ရှားမှု ၁၉၄၆  ၁၉၆၁
ပြင်ဆင်ရန်
ကိုလိုနီခေတ်က မြန်မာနယ်မြေအတွင်းသို့စစ်တကောင်းမှ  ဘင်္ဂလီ မူဆလင်ရွှေ့ပြောင်းမှုများ ဖြစ်ပေါ်ခဲ့သည်။လွတ်လပ်ရေးကြိုးပမ်းမှုကာလတို့တွင်လည်း  နှစ်နိုင်ငံနယ်နမိတ်ချင်းထိစပ်နေခဲ့သည့်  ရခိုင်ပြည်နယ်မြောက်ပိုင်းရှိမေယုနယ်ခြားခရိုင်ဘူးသီးတောင်မောင်တော နှင့်မေယုတောင်တန်းတို့တွင်  မူဂျာဟစ်ဒင် ခွဲထွက်ရေး လက်နက်ကိုင်သောင်းကျန်းသူများက ကြီးစိုးခဲ့သည်။၂
၁၉၄၆ ခုနှစ်တွင် မြောက်အာရကန်ဒေသရှိ မွတ်ဆလင်ခေါင်းဆောင်မော်လ်ဗီလုကမန် ဆာဟစ်ဦးဆောင်သော အဖွဲ့သည် မြန်မာ့နယ်မြေအတွင်းမှ ရခိုင်မြောက်ပိုင်းကိုပါကစ္စတန် နိုင်ငံသစ်ထဲသို့ ပူးတွဲသွင်းရန် ကြိုးပမ်းခဲ့ကြောင်း မှတ်တမ်းများတွင် တွေ့ရှိရသည်။ထိုသို့ သီးခြားရေး နှင့် တိုင်းပြည်ခွဲထွက်ရေးကိစ္စများသည် မြန်မာအစိုးရ၏ စိုးရိမ်စရာဖြစ်လာခဲ့သည်။
၁၉၄၈ ခုနှစ်မြန်မာနိုင်ငံလွတ်လပ်ပြီးခေတ်တွင် မူဂျာဟစ်လှုပ်ရှားမှုများသည်ဘူးသီးတောင်၊မောင်တောနယ်မြေများတွင် စတင်ကျယ်ပြန့်လာသည်။ ဦးနုအစိုးရ နှင့် တပ်မတော်တို့က  ထိုလှုပ်ရှားမှုများကို ဖျက်သိမ်းရန် ဆွေးနွေးသည့်နည်းလမ်း၊ တိုက်ထုတ်သည့် နည်းလမ်းများဖြင့် ကြိုးပမ်းခဲ့ကြသည်။ ၁၉၄၉ ခုနှစ် မေလတွင် မြန်မာအစိုးရကအဖွဲ့ကို ဖွဲ့စည်းတာဝန်ပေးကာ မွတ်ဆလင်လူမျိုးများ နှင့် ညှိနှိုင်းမှုများ ဆောင်ရွက်ခဲ့သည်။ ၁၉၅၀ ခုနှစ်တွင်ဝန်ကြီးချုပ် ဦးနုနှင့် ရန်ကုန်အခြေစိုက် ပါကစ္စတန်သံအမတ် တို့  မောင်တောဒေသ သို့ သွားရောက်၍ ညှိနှိုင်းပေးခဲ့သည်။ထိုကဲ့သို့သော လှုပ်ရှားမှုများကြောင့်မြန်မာ့တပ်မတော်ကလည်း   ၁၉၅၁ ခုနှစ် မှ ၁၉၅၄ အထိ      ၊ မေယု၊ မုတ်သုန် စသော စစ်ဆင်ရေးကြီးများ၊၁၉၆၆ ခုနှစ်တွင်  ကျီးကန်း၊ မြတ်မွန်၊ စံပယ်၊ ရွှေကျီး စသည့် စစ်ဆင်ရေးများဆောင်ရွက်ခဲ့သည်။
၁၉၆၁ ခုနှစ် တွင် မူဂျာဟစ်လက်နက်ကိုင်အုံကြွမှု အဆုံးသတ်ခဲ့သည်။လက်နက်ချသူများကို   ဒုတိယ တပ်မတော်ကာကွယ်ရေးဦးစီးချုပ် ဗိုလ်မှူးချုပ်အောင်ကြီးက လက်ခံခဲ့ပြီး ဘူးသီးတောင်၊ မောင်တော ဒေသ၌ အခြေချ နေထိုင်ခွင့် ပေးခဲ့သည်။ ထိုအချိန်တွင်အရှေ့ပါကစ္စတန်ယခု ဘင်္ဂလားဒေ့ရှ် နှင့် မြန်မာ အစိုးရတို့ နယ်စပ်မျဉ်းသတ်မှတ်ခြင်း၊ ဆက်ဆံရေး တိုးမြှင့်ခြင်းများ ဆောင်ရွက်ခဲ့ကြသည်။
နောင်ဖြစ်ရပ်များ ၁၉၇၁  ၁၉၇၈
ပြင်ဆင်ရန်
၁၉၇၁ ခုနှစ် မတ်လ ၁၆ရက်နေ့တွင်  အရှေ့ပါကစ္စတန် မှ လွတ်လပ်ရေးကြေညာခဲ့သည့် ဘင်္ဂလားဒေ့ရှ်နိုင်ငံ နှင့် မြန်မာနိုင်ငံတို့သည်    ၁၉၇၂ ခုနှစ် မတ်လ ၂၁ ရက် တွင်  နှစ်နိုင်ငံ သံတမန်ဆက်ဆံရေးစတင်ပြီးနောက် တက်ကြွစွာပူးပေါင်းဆောင်ရွက်ခဲ့ကြသည်။ ၁၉၇၈ ခုနှစ် ဖေဖော်ဝါရီလ ၁၁ ရက်နေ့ အရောက်တွင် မြန်မာနိုင်ငက စတင်ခဲ့သည့် လူဝင်မှုကြီးကြပ်စစ်ဆေးရေးဆိုင်ရာနဂါးမင်းစစ်ဆင်ရေးကြောင့်   ရိုဟင်ဂျာအမည်ခံ   ဘင်္ဂလီများ ဘင်္ဂလားဒေ့ရှ် သို့ တိမ်းရှောင်သွားခဲ့ကြသည်။ထိုအခြေအနေအပေါ် မြန်မာနိုင်ငံက ၁၉၇၈ ခုနှစ် ဩဂုတ်လ ၃၁ ရက်နေ့မှစ၍        ဟင်္သာစီမံချက်အတိုင်း တိမ်းရှောင်သွားကြသူများကိုလက်ခံရန် တာဝန်ယူခဲ့သည်။ထိုအချိန်မှစ၍ နှစ်နိုင်ငံဆက်ဆံရေးမှာ စတင် အေးစက်လာခဲ့သည်။၃
ထိုကာလအတောအတွင်း ၁၉၇၈ ခုနှစ် ဧပြီလ ပထမအပတ်တွင် ဘင်္ဂလားဒေ့ရှ် အထူးသံတမန်သည် တိမ်းရှောင်  ဘင်္ဂလီများကိစ္စဖြင့် မြန်မာနိုင်ငံသို့ ရောက်ရှိလာကာ နိုင်ငံတော်သမ္မတ ဦးနေဝင်း နှင့် တွေ့ဆုံခဲ့သည်။ထို့နောက် ၁၉၇၈ ခုနှစ် ဇူလိုင်လ ၉ ရက်နေ့တွင်ဒါကာမြို့၌  တိမ်းရှောင်သူများ ပြန်လည်လက်ခံရေး သဘောတူညီချက် ကို နှစ်နိုင်ငံ လက်မှတ်ရေးထိုးခဲ့ကြသည်။၁၉၇၉ ခုနှစ် မေလ ၂၃ ရက်တွင်ဦးနေဝင်းသည် နိုင်ငံအကြီးအကဲတစ်ဦးအနေဖြင့် ဘင်္ဂလားဒေ့ရှ်နိုင်ငံ သို့တရားဝင်ချစ်ကြည်ရေးခရီးစဉ် သွားရောက်ခဲ့ပြီး ခရီးစဉ်အတွင်း နှစ်နိုင်ငံ နယ်နိမိတ် သတ်မှတ်ရေး သဘောတူညီချက်ကို လက်မှတ်ရေးထိုးခဲ့သည်။၄
သို့သော်လည်း နောက်ပိုင်းတွင် ဒေသတွင်း အကျိုးစီးပွားချင်းပြိုင်ဆိုင်မှုများ၊တည်ငြိမ်မှုမရှိသည့် နယ်စပ်ပြဿနာများ၊ခိုးဝင်ဘင်္ဂလီများကိစ္စ၊  မြန်မာနိုင်ငံတွင်း ကာလရှည် စစ်အုပ်ချုပ်မှု  နှင့်ဘင်္ဂလီဒုက္ခသည်အရေးကိစ္စတို့ကြောင့်  နှစ်နိုင်ငံဆက်ဆံရေးသည် ပြန်လည် အေးစက်လာခဲ့သည်။အထူးသဖြင့် ၁၉၉၁ ခုနှစ် နှင့် ၁၉၉၂ ခုနှစ်အကြားတွင် မြန်မာတပ်မတော်သည် ရခိုင်ပြည်နယ်မြောက်ပိုင်း၊ ဘင်္ဂလားဒေ့ရှ်နယ်စပ်၌   အင်အားကြီးလာသော ရိုဟင်ဂျာညီညွတ်ရေးအဖွဲ့  အား နှိမ်နင်းရန်ပြည်သာယာ စစ်ဆင်ရေးပြုလုပ်ခဲ့သည်။ထိုစစ်ဆင်ရေးအတွင်း ၁၉၉၁ ခုနှစ် ဒီဇင်ဘာလတွင် မြန်မာ တပ်မတော်က နယ်စပ်ဖြတ်ကျော်ကာ ဘင်္ဂလားဒေ့ရှ် စစ်စခန်းတစ်ခုကို မတော်တဆပစ်ခတ်ခဲ့သည်။ထို့ကြောင့် ဘင်္ဂလားဒေ့ရှ် တပ်မတော်က လက်တုံ့ပြန်သည့်အနေဖြင့် ရိုဟင်ဂျာညီညွတ်ရေးအဖွဲ့  အဖွဲ့အား အကူအညီပေးခဲ့သည်။ထိုသို့ဖြစ်ပွားခဲ့သော ပဋိပက္ခသည် နှစ်နိုင်ငံအကြားဆက်ဆံရေးအေးစက်သည် အထိ ဖြစ်သွားခဲ့သည်။၅၆၇
နယ်စပ်စည်းရိုးကာရံခြင်း
ပြင်ဆင်ရန်
ဘင်္ဂလားဒေ့ရှ်  မြန်မာ နယ်စပ်နယ်နိမိတ် သဘောတူညီချက် များကို  ၁၉၆၆ ခုနှစ်တွင် တစ်ကြိမ်၊ ၁၉၈၀ ပြည့်နှစ် တွင် တစ်ကြိမ် နှင့်  ၁၉၉၈ ခုနှစ် တစ်ကြိမ် စုစုပေါင်း ၃ကြိမ် အသီးသီး ရယူခဲ့ကြသည်။ သို့သော်လည်း နယ်ခြား အမှတ်အသား မရှိသည့် နေရာက များပြားနေသည့်အတွက် မကြာခဏ ပြဿနာတက်ကြလေ့ရှိကြသည်။၈ထို့အတွက်ကြောင့် မြန်မာအစိုးရက   ဘ င်္ဂလားဒေ့ရှ်နှင့် ရခိုင်ပြည်နယ် နယ်စပ်ခြံစည်းရိုး ဆောက်လုပ်ရန်အတွက်၂၀၀၉ ၂၀၁၀ ဘဏ္ဍာရေးနှစ်မှ စတင်၍ အဆင့် လေးဆင့်ခွဲကာ တပ်မတော် အင်ဂျင်နီယာတပ်မှ တာဝန်ယူဆောက်လုပ်ခဲ့ကြသည်။၉
နှစ်နိုင်ငံခေါင်းဆောင်များ၏ ခရီးစဉ်များ
ပြင်ဆင်ရန်
၂၀၀၀ပြည့်နှစ်နောက်ပိုင်းကာလများတွင် ဘင်္ဂလားဒေ့ရှ်နိုင်ငံ၏ ပထမဦးဆုံးအမျိုးသမီးဝန်ကြီးချုပ် ခါလေဒါ ဇီယာ   က  နိုင်ငံခေါင်းဆောင်အချင်းချင်း အပြန်အလှန်ခရီးစဉ်များပြုလုပ်ကာ   နှစ်နိုင်ငံဆက်ဆံရေးကို ပြန်လည်တည်ဆောက်ခဲ့သည်။
၂၀၀၂ ခုနှစ် ဒီဇင်ဘာ ၁၇ရက်နေ့တွင် မြန်မာတပ်မတော်ခေါင်းဆောင်ဗိုလ်ချုပ်မှူးကြီး သန်းရွှေသည် နိုင်ငံခေါင်းဆောင်အနေဖြင့် ဘင်္ဂလားဒေ့ရှ်နိုင်ငံသို့ ချစ်ကြည်ရေးခရီးသွားရောက်ခဲ့သည်။
အလားတူ  ဝန်ကြီးချုပ် ခါလေဒါ ဇီယာ  သည် မြန်မာနိုင်ငံသို့ ၂၀၀၃ ခုနှစ် မတ်လ ၂၉ ရက်မှ ၃၁ ရက်အထိ သုံးရက်ကြာ ချစ်ကြည်ရေးခရီးစဉ်ပြုလုပ်ခဲ့ပြီး ကုန်သွယ်ရေး၊သယ်ယူပို့ဆောင်ရေး နှင့် ဒေသတွင်းဆောင်ရွက်မှုများအတွက် သဘောတူညီချက်ချက်များ လက်မှတ်ရေးထိုးခဲ့သည်။၁၀၂၀၀၃ ခုနှစ် မေလ ၂၀ရက်နေ့တွင် မြန်မာနှင့် ဘင်္ဂလားဒေ့ရှ် နိုင်ငံတို့သည် ၁၀ နှစ်အတွင်း ပထမဆုံး နယ်စပ် ဆွေးနွေးပွဲကို ဒါကာမြို့တွင်ပြုလုပ်ခဲ့ကြပြီး နယ်စပ်ဖြတ်ကျော် လက်နက်များ မှောင်ခိုရောင်းချမှု တိုက်ဖျက်ရေး ခြေလှမ်းများ ဆောင်ရွက်ရန် သဘောတူညီခဲ့ကြသည်။၁၁
၂၀၀၄ခုနှစ် ဧပြီလ ၄ရက်နေ့တွင် မြန်မာနိုင်ငံဝန်ကြီးချုပ်ဗိုလ်ချုပ်ကြီး ခင်ညွန့်သည်  ဝန်ကြီးချုပ် ခါလီဒါဇီယာ ၏ ဖိတ်ကြားမှုအရ ဘင်္ဂလားဒေ့ရှ်နိုင်ငံသို့ ပထမဦးဆုံးနိုင်ငံခြားခရီးစဉ်အဖြစ်  သွားရောက်ခဲ့သည်။၁၂ထို့နောက်ဒုတိယဗိုလ်ချုပ်မှူးကြီးမောင်အေးသည် ၂၀၀၈ခုနှစ် အောက်တိုဘာ ၇ရက် တွင် ဘင်္ဂလားဒေ့ရှ်နိုင်ငံသို့ ကုန်သွယ်ရေး နှင့် ဆက်ဆံရေးတိုးမြှင့်ရေး ချစ်ကြည်ရေးခရီးစဉ် ပြုလုပ်ခဲ့သည်။
ဒီမိုကရေစီအသွင်ကူးပြောင်းရေးကာလ
ပြင်ဆင်ရန်
မြန်မာနိုင်ငံ တွင် ဒီမိုကရေစီအသွင်ကူးပြောင်းရေးကာလအတွင်း သမ္မတဦးသိန်းစိန် အစိုးရစတင်တာဝန်ယူပြီးနောက်ပိုင်းတွင်  နှစ်နိုင်ငံဆက်ဆံရေးသည် အဖုအထစ်များရှိသော်လည်း  တည်ငြိမ်ခဲ့သည်။၂၀၁၁ ခုနှစ် ဒီဇင်ဘာ ၅ရက်မှ ၇ရက်နေ့အထိ ဘင်္ဂလားဒေ့ရှ်ဝန်ကြီးချုပ်ရှိတ်ဟာဆီနာသည်မြန်မာနိုင်ငံသို့ တရားဝင်ချစ်ကြည်ရေးလာရောက်ခဲ့သည်။ထိုခရီးစဉ်အတွင်း နှစ်နိုင်ငံအကြား မပြေလည်မှုများအပါအဝင်၁၃ထိုထဲ မြန်မာဘင်္ဂလားဒေ့ရှ် ရေနယ်နိမိတ်ပြဿနာကဲ့သို့သော အရေးကြီးသောကိစ္စရပ်များကို ဆွေးနွေးဖြေရှင်းခဲ့ကြသည်။
ထိုကဲ့သို့ ဆွေးနွေးမှုမတိုင်မီဖြစ်သော ၂၀၁၁ ခုနှစ် စက်တင်ဘာလတွင်  မြန်မာ နှင့် ဘင်္ဂလားဒေ့ရှ်တို့သည်  ပင်လယ်ရေပိုင်နက်သတ်မှတ်ရေးပြဿနာကိုဂျာမနီနိုင်ငံဟမ်းဗတ်မြို့ရှိ ပင်လယ်ပြင်ဥပဒေဆိုင်ရာ အပြည်ပြည်ဆိုင်ရာတရားရုံးသို့ တင်သွင်းကြားနာခဲ့ကြသည်။ဤပြဿနာကို  ၁၉၈၂ ခုနှစ်ကုလသမဂ္ဂပင်လယ်ဥပဒေ ကွန်ဗင်းရှင်းအရ ဆောင်ရွက်ခြင်းဖြစ်ပြီး  ၂ဝ၁၂ ခုနှစ် မတ်လ၁၄ ရက်တွင် ထိုတရားရုံးက ဆုံးဖြတ်ချက်ချမှတ်ခဲ့သည်။ထိုဆုံးဖြတ်ချက်အပေါ်  နှစ်နိုင်ငံ နှစ်က်စလုံးက တုံ့ပြန်မှုအနေဖြင့် စောဒကမတင်ကြဘဲ၊ ပင်လယ်ရေပိုင်နက်သတ်မှတ်ရေးပြဿနာကို ငြိမ်းငြိမ်းချမ်းချမ်း ဖြေရှင်းနိုင်ခဲ့ကြသည်။ဤဖြေရှင်းမှုသည် မြန်မာဘင်္ဂလားဒေ့ရှ်   ဆက်ဆံရေး တည်တံ့မှုအတွက် အရေးပါသောအခြေခံအုတ်မြစ်တစ်ခုဖြစ်လာခဲ့သည်။
၂၀၁၂၂၀၁၇ ရခိုင်ပြည်နယ်ပဋိပက္ခ နှင့် မြန်မာဘင်္ဂလားဒေ့ရှ် ဆက်ဆံရေး
ပြင်ဆင်ရန်
၂၀၁၂ ခုနှစ် ဇွန်လတွင် ရခိုင်ပြည်နယ်၌ ဖြစ်ပွားခဲ့သော၂၀၁၂ ရခိုင်ပြည်နယ် ပဋိပက္ခသည် မြန်မာနိုင်ငံအတွင်း လူမျိုးရေးနှင့်ဘာသာရေးအခြေအနေများကို ထိခိုက်စေခဲ့သည်။ထိုအချိန်တွင် ဘင်္ဂလားဒေ့ရ်ှအစိုးရ နှင့် သတင်းမီဒီယာများက စိုးရိမ်မှုများဖော်ပြခဲ့ကြသည်။
၂၀၁၂ ခုနှစ် ဇူလိုင် ၁၅ ရက်တွင်  ရခိုင်ပြည်နယ် ပဋိပက္ခ နောက်ဆက်တွဲ ပြဿနာများအပေါ်  ဆွေးနွေးရန် ဘင်္ဂလားဒေ့ရ်ှ အစိုးရနှင့်  မြန်မာနိုင်ငံအစိုးရတို့အကြား နိုင်ငံတော်အဆင့် တွေ့ဆုံမှုတစ်ခုကိုပြင်ဆင်ခဲ့ကြသည်။သို့ရာတွင် မြန်မာနိုင်ငံဘက်မှ  သမ္မတ ဦးသိန်းစိန် က ထိုတွေ့ဆုံမှုကို  ရွှေ့ဆိုင်းဖျက်သိမ်းခဲ့သည်။၁၄ထိုဖြစ်စဉ်ကြောင့်  နှစ်နိုင်ငံအကြား တည်ငြိမ်သည့် ဆက်ဆံရေးသည်  အနည်းငယ်အေးစက်စေခဲ့ပြီး၊ထိုအချိန်မှစ၍ ပြန်လည်ယှဉ်ပြိုင်မှုများ နှင့် စွပ်စွဲမှုများပေါ်ပေါက်လာခဲ့သည်။
၂၀၁၇ ခုနှစ် ဩဂုတ်လ ၂၅ ရက်နေ့တွင် အာရကန်ရိုဟင်ဂျာကယ်ဆယ်ရေးတပ် ခေါ် အာဆာ  အဖွဲ့က မြန်မာလုံခြုံရေးကင်းစခန်းများကို ဝင်ရောက်တိုက်ခိုက်မှုဖြစ်ခဲ့ပြီး၊ မြန်မာ့တပ်မတော်ကလည်း ပြင်းထန်သော လက်တုံ့ပြန်တိုက်ခိုက်မှုကို ပြုလုပ်ခဲ့သည်။၂၀၁၇ ခုနှစ် ဩဂုတ်၂၉ရက်တွင် ဘင်္ဂလားဒေ့ရှ်ဝန်ကြီးချုပ်ရှိတ်ဟာဆီနာဦးဆောင်သော အစိုးရက အာဆာအဖွဲ့ကို စစ်ရေးအရ အတူတကွ တိုက်ခိုက်ရန် မြန်မာအစိုးရကို ကမ်းလှမ်းခဲ့ပြီး၊ တိမ်းရှောင်လာသော ဒုက္ခသည်အားလုံးကို မြန်မာနိုင်ငံသို့ ပြန်ပို့မည်ဖြစ်ကြောင်း ကြေညာခဲ့သည်။သို့သော် မြန်မာနှင့်တွဲပြီး အာဆာအဖွဲ့ကို စစ်ရေးအရ တိုက်ခိုက်ရန် ရည်ရွယ်ခဲ့သော ဝန်ကြီးချုပ်ဟာဆီနာ၏ အဆိုသည်  ရိုဟင်ဂျာတို့ကို ထောက်ခံသည့် ဆန္ဒပြမှုများ ဘင်္ဂလားဒေ့ရှ်မြို့ကြီးများတွင် ဖြစ်ပေါ်လာသည့်အခါ မူဝါဒသည် ပြောင်းလဲလာကာ  ရုပ်သိမ်းသွားခဲ့သည်။၂၀၁၇ ခုနှစ် စက်တင်ဘာ ၁၂ ရက်နေ့တွင်  နယ်စပ်ရှိ ဒုက္ခသည်စခန်းသို့ ဘင်္ဂလားဒေ့ရှ်ဝန်ကြီးချုပ်ရှိတ်ဟာဆီနာသွားရောက်ပြီး တိမ်းရှောင်လာသူများ  နေရပ်ပြန်ရေးကိစ္စအား  မြန်မာအစိုးရနှင့် ညှိနှိုင်းမှုများဆောင်ရွက်ခဲ့သည်။၁၅
၂၀၁၇ ခုနှစ်အတွင်း ဖြစ်ပွားခဲ့သော အဖြစ်အပျက်များသည် မြန်မာနိုင်ငံ နှင့် ဘင်္ဂလားဒေ့ရှ်နိုင်ငံ ဆက်ဆံရေးကို ပိုမိုအေးစက်သွားစေခဲ့သည်။
၂၀၂၁ နောက်ပိုင်းအခြေအနေ
ပြင်ဆင်ရန်
၂၀၂၁ ခုနှစ် ဖေဖော်ဝါရီ မြန်မာနိုင်ငံစစ်အာဏာသိမ်းပြီးနောက်ပိုင်း မြန်မာ  ဘင်္ဂလားဒေ့ရှ် ဆက်ဆံရေးသည် တိတ်ဆိတ်သွားခဲ့သည်။၂၀၂၂ ခုနှစ် စက်တင်ဘာ ၁၆ ရက်နေ့တွင် မြန်မာဘင်္ဂလားဒေ့ရှ် နှစ်နိုင်ငံနယ်ခြား မှတ်တိုင်များအနီးရှိ မြန်မာနယ်ခြားစောင့် ရဲတပ်ဖွဲ့ စခန်းတိုက်ခိုက်ခံရပြီး ကျည်အချို့ ဘင်္ဂလားဒေ့ရှ် နိုင်ငံဘက်ခြမ်းသို့ ကျရောက်ကာ ဘင်္ဂလားဒေ့ရှ်နိုင်ငံနယ်စပ်အနီးရှိ ပြည်သူတချို့ ထိခိုက်ဒဏ်ရာရရှိခဲ့သည်။ယင်းအပေါ်  ဘင်္ဂလားဒေ့ရှ်နိုင်ငံ၊ ကော့စ်ဘဇ္ဇားရှိ အမှတ်၃၄ဘင်္ဂလားဒေ့ရှ်နယ်ခြားစောင့်တပ်သို့ မြန်မာနိုင်ငံနယ်ခြားစောင့်ရဲတပ်ဖွဲ့ခွဲ မှတစ်ဆင့် နိုင်ငံတော်စီမံအုပ်ချုပ်ရေးကောင်စီက အကြောင်းကြားစာပို့ခဲ့ပြီး၊ နိုင်ငံခြားရေးဝန်ကြီးဌာန အနေဖြင့်လည်း လုပ်ထုံးလုပ်နည်းများနှင့်အညီ သက်ဆိုင်ရာသို့အသိပေး အကြောင်းကြားစာများ ပေးပို့ခဲ့သည်။၁၆သို့သော် ၂၀၂၃ ခုနှစ် စက်တင်ဘာလ ၆ ရက်နေ့တွင် ဘင်္ဂလားဒေ့ရှ်နိုင်ငံဆိုင်ရာ သံအမတ်ကြီး      ကနိုင်ငံတော်စီမံအုပ်ချုပ်ရေးကောင်စီဥက္ကဋ္ဌထံ  သံအမတ်ခန့်အပ်လွှာတင်သွင်းခဲ့သည်။ဤဖြစ်ရပ်သည် နှစ်နိုင်ငံအကြား အေးစက်နေသည့် ဆက်ဆံရေးကို  ပြန်လည်တည်ဆောက်သည့်အနေဖြင့် သတ်မှတ်နိုင် သည်။၁၇
ထို့နောက် ၂၀၂၄ ခုနှစ် ဇန်နဝါရီလဆန်းပိုင်းမှစပြီး  ဘင်္ဂလားဒေ့ရှ်နိုင်ငံ နှင့် နယ်နမိတ်ချင်းထိစပ်နေသည့် ရခိုင်ပြည်နယ်မြောက်ပိုင်းဒေသများကို အာရက္ခတပ်တော် က တိုက်ခိုက်သိမ်းပိုက်မှုများ ပြုလုပ်ခဲ့သည်။ထိုအချိန်မှစ၍  ဘင်္ဂလားဒေ့ရှ်နိုင်ငံ ကနိုင်ငံတော်စီမံအုပ်ချုပ်ရေးကောင်စီနှင့်ဆက်ဆံရေးတည်ဆောက်ခဲ့သည့်အပြင်၁၈ရခိုင်ပြည်နယ်ရှိ နယ်မြေအများစုကို ကြီးစိုးထားသည့်အာရက္ခတပ်တော်နှင့်ပါ   ထိတွေ့ဆက်ဆံမှုများ ပြုလုပ်ခဲ့သည်။၁၉ထိုအပေါ် နိုင်ငံတော်စီမံအုပ်ချုပ်ရေးကောင်စီ က  ကန့်ကွက်မှုများပြုလုပ်ခဲ့သည်။ယင်းအပြင် ဘင်္ဂလားဒေ့ရှ် ကြားကာလအစိုးရထံသို့လည်း သံတမန်ရေးအရ ကန့်ကွက်စာပေးပို့ခဲ့သည်။ထို့နောက်တွင် နှစ်နိုင်ငံဆက်ဆံရေးတင်းမာလာခဲ့သည်။၂၀
၂၀၂၅ ခုနှစ် မေလ ၂၈ရက်တွင် ဘင်္ဂလားဒေ့ရှ်နိုင်ငံခြားရေးဝန်ကြီးဌာနက  မြန်မာနိုင်ငံဆိုင်ရာ ဘင်္ဂလားဒေ့ရှ်သံအမတ်ကြီး နှင့် စစ်သံမှူးတို့ကို  ပြန်လည် ခေါ်ယူခဲ့ကြောင်း သတင်းထုတ်ပြန်ခဲ့သည်။၂၁ဤသို့ဖြင့် မြန်မာနိုင်ငံ နှင့် ဘင်္ဂလားဒေ့ရှ်နိုင်ငံ အကြား ဆက်ဆံရေးသည် အေးစက်နေရာမှ တင်းမာသွားခဲ့ကြသည်။
လေကြောင်းခရီးစဉ်
ပြင်ဆင်ရန်
၂၀၁၂ ခုနှစ် ဇန်နဝါရီ ၁၇ ရက် တွင် ဘင်္ဂလားဒေ့ရှ်နှင့် မြန်မာ လေကြောင်း ခရီးစဉ် ပြေးဆွဲရေးအတွက်  နှစ်နိုင်ငံတာဝန်ရှိသူများ သဘောတူလက်မှတ် ရေး ထိုးပြီး ရန်ကုန်  ဒါကာ ခရီးစဉ် ပြေးဆွဲမှုကို စတင်သည်။၂၂
ကုန်သွယ်မှုအခြေအနေ
ပြင်ဆင်ရန်
၂၀၁၀ပြည့်နှစ်နောက်ပိုင်းကစပြီး မြန်မာနိုင်ငံ နှင့်  ဘင်္ဂလားဒေ့ရှ်နိုင်ငံ တို့သည် ကုန်သွယ်မှုသဘောတူစာချုပ်များလက်မှတ်ရေးထိုးထားကြပြီး ကုန်သွယ်မှုများ ပြုလုပ်ကြသည် ။တစ်ဖက်တွင်လည်း ကမ္ဘာ့အဝတ်အထည်ဈေးကွက်၌ ဘင်္ဂလားဒေ့ရှ်နိုင်ငံ နှင့်မြန်မာနိုင်ငံတို့ သည်  ပြိုင်ဘက်နိုင်ငံများအဖြစ်  ရပ်တည်နေခဲ့ကြသည်။၂၃
ကိုးကား
ပြင်ဆင်ရန်
။။တွင်မူရင်းအား မော်ကွန်းတင်ပြီး။တွင် ပြန်စစ်ပြီး။
နှင့် မူဂျာဟစ်ဒင် နောက်ခံသမိုင်း။၁၄ အောက်တိုဘာ ၂၀၁၆။၃၀ မေ ၂၀၂၅  တွင် ပြန်စစ်ပြီး။
ဟင်္သာစီမံချက်နှင့်ပတ်သက်၍ ပြည်ထဲရေးနှင့်သာသနာရေးဝန်ကြီးနှင့်အဖွဲ့သို့ တင်ပြချက်။၂၃ ဇန်နဝါရီ ၂၀၂၂။၃၀ မေ ၂၀၂၅  တွင် ပြန်စစ်ပြီး။
၊   ။ဘင်္ဂါလီဘာသာစကားဖြင့်။။    ။။
၊၊   ။
။တွင် ပြန်စစ်ပြီး။
၊၊   ။
မြန်မာဘင်္ဂလားဒေ့ရှ် ဆက်ဆံရေး။၁၇ ဒီဇင်ဘာ ၂၀၁၁။၃၀ မေ ၂၀၂၅  တွင် ပြန်စစ်ပြီး။
နယ်စပ်ခြံစည်းရိုးခတ်ခြင်း အပါအဝင် ရခိုင်ပြည်နယ်အတွင်း လူသားချင်းစာနာမှု အကူအညီ အထောက်အပံ့ပေးရေး၊ ပြန်လည်နေရာချထားရေး၊ ဖွံ့ဖြိုးရေးစီမံကိန်း  သို့ ငွေကြေးလှူဒါန်းသည့် မြန်မာထိပ်တန်းကုမ္ပဏီများကို စုံစမ်းစစ်ဆေးပြီး လိုအပ်ပါက ရာဇဝတ်ကြောင်းအရ အရေးယူရန် ကုလသမဂ္ဂစုံစမ်းရေးအဖွဲ့က မြန်မာအပေါ် ဘင်္ဂါလီအရေးနှင့် ပတ်သက်ပြီးဖိအားပေး ထုတ်ပြန်။၅ ဩဂုတ် ၂၀၁၉။၃၀ မေ ၂၀၂၅  တွင် ပြန်စစ်ပြီး။
။။တွင် ပြန်စစ်ပြီး။
။။တွင် ပြန်စစ်ပြီး။
။။တွင် ပြန်စစ်ပြီး။
ဘင်္ဂလားဒေ့ရှ်ဝန်ကြီးချုပ် မြန်မာခရီးစဉ်။၅ ဒီဇင်ဘာ ၂၀၁၁။၃၀ မေ ၂၀၂၅  တွင် ပြန်စစ်ပြီး။
သမ္မတ၏ ဘင်္ဂလားဒေ့ရှ်ခရီးစဉ် ရွှေ့ဆိုင်း။၂ ဇူလိုင် ၂၀၁၂။၃၀ မေ ၂၀၂၅  တွင် ပြန်စစ်ပြီး။
။။တွင် ပြန်စစ်ပြီး။
မြန်မာဘင်္ဂလားဒေ့ရှ် နှစ်နိုင်ငံနယ်နိမိတ် နယ်စပ်ခြံစည်းရိုးအနီးမှနေ၍ လုံခြုံရေးရဲကင်း စခန်းများအား လက်နက်ကြီးများဖြင့် ပစ်ခတ်တိုက်ခိုက်မှုကြောင့် လက်နက်ကြီး ကျည်များ ဘင်္ဂလားဒေ့ရှ်နိုင်ငံအတွင်းသို့ ကျရောက်ပေါက်ကွဲ။၁၇ စက်တင်ဘာ ၂၀၂၂။၃၀ မေ ၂၀၂၅  တွင် ပြန်စစ်ပြီး။
နိုင်ငံတော်စီမံအုပ်ချုပ်ရေးကောင်စီဥက္ကဋ္ဌ နိုင်ငံတော်ဝန်ကြီးချုပ် ဗိုလ်ချုပ်မှူးကြီး မင်းအောင်လှိုင်ထံ မြန်မာနိုင်ငံဆိုင်ရာ ဘင်္ဂလားဒေ့ရှ်နိုင်ငံသံအမတ်ကြီး သံအမတ်ခန့်အပ်လွှာပေးအပ်။၆ စက်တင်ဘာ ၂၀၂၃။၃၀ မေ ၂၀၂၅  တွင် ပြန်စစ်ပြီး။
ပြည်ထောင်စုသမ္မတမြန်မာနိုင်ငံတော်ဆိုင်ရာ ဘင်္ဂလားဒေ့ရှ်နိုင်ငံ သံအမတ်ကြီး      အား ဒုတိယဝန်ကြီးချုပ်နှင့် နိုင်ငံခြားရေးဝန်ကြီးဌာန ပြည်ထောင်စုဝန်ကြီး ဦးသန်းဆွေ လက်ခံတွေ့ဆုံ။၃ မေ ၂၀၂၄။၃၀ မေ ၂၀၂၅  တွင် ပြန်စစ်ပြီး။
မြန်မာစစ်ကောင်စီရော  နဲ့ပါ ဆက်ဆံမှုရှိ ဘင်္ဂလားဒေ့ရှ်ကြားဖြတ်အစိုးရ။၃၁ ဒီဇငဘာ ၂၀၂၄။၃၀ မေ ၂၀၂၅  တွင် ပြန်စစ်ပြီး။
ဘင်္ဂလားဒေ့ရှ်နဲ့ စစ်ကောင်စီတို့ ကြား သံတမန်ရေး တင်းမာမှုရှိနေပြီလား။၂၉ မေ ၂၀၂၅။၃၀ မေ ၂၀၂၅  တွင် ပြန်စစ်ပြီး။
။။တွင် ပြန်စစ်ပြီး။
ဘင်္ဂလားဒေ့ရှ်မြန်မာ လေကြောင်းခရီးစဉ် သဘောတူ။၁၈ ဇန်နဝါရီ ၂၀၁၂။၃၀ မေ ၂၀၂၅  တွင် ပြန်စစ်ပြီး။
မြန်မာနိုင်ငံနှင့် ဘင်္ဂလားဒေ့ရှ်နိုင်ငံတို့ အထည်ချုပ်လုပ်ငန်းကဏ္ဍတွင် ပြိုင်ဘက်များဖြစ်လာ။စီးပွားရေးနှင့်ကူးသန်းရောင်းဝယ်ရေးဝန်ကြီးဌာန၃ မတ် ၂၀၁၆။၃၀ မေ ၂၀၂၅  တွင် ပြန်စစ်ပြီး။
ရှု
ပြော
ပြင်
မြန်မာနိုင်ငံ၏ နိုင်ငံတကာဆက်ဆံရေး
အမေရိကကနေဒါ
ဗင်နီဇွဲလား
မက္ကဆီကို
အမေရိကန်
အာရှတောင်ကိုရီးယား
မြောက်ကိုရီးယား
ဂျပန်
ဂျော်ဂျီယာ
ဆော်ဒီအာရေးဘီးယား
တရုတ်ပြည်သူ့သမ္မတနိုင်ငံ
တရုတ်သမ္မတနိုင်ငံ
တူရကီ
ထိုင်း
နီပေါ
ပါကစ္စတန်
ဖိလစ်ပိုင်
ဗီယက်နမ်
ဘရူနိုင်း
ဘင်္ဂလားဒေ့ရှ်
မလေးရှား
လာအို
အိန္ဒိယ
အင်ဒိုနီးရှား
အစ္စရေး
ဥရောပချက်သမ္မတနိုင်ငံ
ဂရိ
ဂျာမနီ
စပိန်
ဆားဘီးယား
ဒိန်းမတ်
ပြင်သစ်
ဗာတီကန်
ယူနိုက်တက်ကင်းဒမ်း
ယူကရိန်း
ရုရှား
အီတလီ
နိုင်ငံစုံကုလသမဂ္ဂ
အာဆီယံ
ဥရောပသမဂ္ဂ
ယခင်ယူဂိုဆလားဗီးယား
သံရုံးများပြည်ပသံရုံးများ
ပြည်တွင်းသံရုံးများ
ပြည်ပရောက်မြန်မာလူမျိုး
ဘင်္ဂလားဒေ့ရှ်မြန်မာဆက်ဆံရေးမှ ရယူရန်
ကဏ္ဍများဘင်္ဂါလီဘာသာစကား ရင်းမြစ်များ
မြန်မာနိုင်ငံ၏ နှစ်နိုင်ငံဆက်ဆံရေး
ဘင်္ဂလားဒေ့ရှ်မြန်မာ ဆက်ဆံရေး
ဘင်္ဂလားဒေ့ရှ်နိုင်ငံ၏ နှစ်နိုင်ငံဆက်ဆံရေး
ဘင်္ဂလားဒေ့ရှ်မြန်မာ နယ်စပ်
ဝှက်ထားသော ကဏ္ဍ
ဤစာမျက်နှာကို ၅ ဩဂုတ် ၂၀၂၅၊ ၀၈၀၆ အချိန်တွင် နောက်ဆုံး ပြင်ဆင်ခဲ့သည်။
စာသားများကိုလိုင်စင်ဖြင့် ရရှိနိုင်ပြီး ထပ်ဆောင်းသတ်မှတ်ချက်များ ရှိနိုင်သည်။
အသေးစိတ်အတွက်အသုံးပြုခြင်းဆိုင်ရာ သတ်မှတ်ချက်များတွင် ကြည့်ပါ။
ကိုယ်ပိုင်ရေးရာ မူဝါဒ
ဝီကီပီးဒီးယား အကြောင်း
သတိပြုစရာများ
ဆော့ဖ်ဝဲလ်တီထွင်ရေးသားသူများ
စာရင်းအင်း
ကွတ်ကီး ထုတ်ပြန်ချက်
မိုလ်ဘိုင်း
ရှာဖွေရန်
ရှာဖွေရန်
ဘင်္ဂလားဒေ့ရှ်မြန်မာ ဆက်ဆံရေး
၁၀ ဘာသာစကားများ ၁၀ ခုအကြောင်းအရာအသစ် ထပ်ထည့်ရန်
တမ်းပလိတ်မြန်မာနိုင်ငံ၏နိုင်ငံတကာဆက်ဆံရေး           တမ်းပလိတ်           တမ်းပလိတ်           တမ်းပလိတ်           တမ်းပလိတ်           တမ်းပလိတ်             တမ်းပလိတ်             တမ်းပလိတ်နိုင်ငံစာရင်းအင်း             တမ်းပလိတ်