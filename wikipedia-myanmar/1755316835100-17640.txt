သက္ကရာဇ်  ဝီကီပီးဒီးယား၀၁၂၃၄၅၆၇၈၉ ဇန်နဝါရီဖေဖော်ဝါရီမတ်ဧပြီမေဇွန်ဇူလိုင်ဩဂုတ်စက်တင်ဘာအောက်တိုဘာနိုဝင်ဘာဒီဇင်ဘာသက္ကရာဇ်သက္ကရာဇ်တမ်းပလိတ်တွင်းရှိ ရက်စွဲပါရာမီတာမမှန်သော ဆောင်းပါးများရှင်းလင်းရမည့် စာမျက်နှာများ အားလုံး   မှ ရှင်းလင်းရမည့် ဝီကီပီးဒီးယား စာမျက်နှာများမြန်မာနိုင်ငံ၏ သမိုင်းဓလေ့ထုံးစံပုဂံခေတ်သက္ကရာဇ်မာတိကာသို့ ခုန်သွားရန်ပင်မ မီနူးပင်မ မီနူး
ဘေးဘားသို့ရွှေ့ပါဝှက်ရန်
အညွှန်း
ဗဟိုစာမျက်နှာ
မာတိကာ
လက်ရှိဖြစ်ရပ်များ
ကျပန်းစာမျက်နှာ
ဝီကီပီးဒီးယား အကြောင်း
ဆက်သွယ်ရန်
ပါဝင်ပံ့ပိုးရန်
အကူအညီ
တည်းဖြတ်ခြင်း လေ့လာရန်
ပေါင်းကူးနေရာ
လတ်တလော အပြောင်းအလဲများ
ဖိုင်တင်ရန်
အထူး စာမျက်နှာများ
ရှာဖွေရန်
ရှာဖွေရန်
ပုံပန်းသွင်ပြင်
လှူဒါန်းမှု
အကောင့် ဖန်တီးရန်
အကောင့်ဝင်ရန်
ကိုယ်ပိုင် ကိရိယာများလှူဒါန်းမှု
ပံ့ပိုးရန်
အကောင့် ဖန်တီးရန်
အကောင့်ဝင်ရန်
ထွက်ပြီးသား တည်းဖြတ်သူများအတွက် စာမျက်နှာများပိုမို လေ့လာရန်
ဆွေးနွေးရန်
မာတိကာ
ဘေးဘားသို့ရွှေ့ပါဝှက်ရန်
အစပိုင်း
၁သက္ကရာဇ် ငါးမျိုး
၂သက္ကရာဇ် ဖြိုခြင်း အစ
၃ကောဇာသက္ကရာဇ်နှင့် သာသနာနှစ်
၄အလွယ်ကူဆုံးမှတ်ရန်
၅သက္ကရာဇ်ဖြိုရာ အင်္ဂါ ၃ပါး
သက္ကရာဇ်ဖြိုရာ အင်္ဂါ ၃ပါး၅၁သက္ကရာဇ်ဖြိုမင်း၊ ၇စင်း၊ ဘယ်မင်းဘယ်ခါ ဖြိုသနည်း
၆သက္ကရာဇ်
သက္ကရာဇ်၆၁မြန်မာလူမျိုးတို့၏သက္ကရာဇ်ဖြိုနှစ်များ
၇ကိုးကား
သက္ကရာဇ်
၂၂၃ ဘာသာစကားများ ၂၂၃ ခု
လင့်ခ်များကို တည်းဖြတ်ရန်
စာမျက်နှာ
ဆွေးနွေးချက်
မြန်မာဘာသာ
ဖတ်ရန်
ပြင်ဆင်ရန်
ရာဇဝင်ကြည့်ရန်
ကိရိယာများကိရိယာများ
ဘေးဘားသို့ရွှေ့ပါဝှက်ရန်
ဆောင်ရွက်ချက်များ
ဖတ်ရန်
ပြင်ဆင်ရန်
ရာဇဝင်ကြည့်ရန်
ယေဘုယျ
ဘယ်ကလင့်ခ်ထားလဲ
ဆက်စပ်သော အပြောင်းအလဲများ
ပုံသေလိပ်စာ
စာမျက်နှာ အချက်အလက်များ
ဤစာမျက်နှာကို ကိုးကားပြုရန်
အတိုကောက်  ရယူရန်
ပရင့်ပို့လွှတ်
စာအုပ်တစ်အုပ် ဖန်တီးရန်
အနေဖြင့် ရယူရန်
ပရင့်ထုတ်နိုင်သော ဗားရှင်း
အခြား ပရောဂျက်များတွင်
ဝီကီမီဒီယာ ကွန်မွန်းစ်
ဝီကီဒေတာ
ပုံပန်းသွင်ပြင်
ဘေးဘားသို့ရွှေ့ပါဝှက်ရန်
ဝီကီပီးဒီးယား မှ
ဤဆောင်းပါးကို ဝီကီစံနှင့် ကိုက်ညီစေရန် ပြင်ဆင်တည်းဖြတ်ရန် လိုအပ်နေသည်။ အကယ်၍သင်ပြင်ဆင်နိုင်ပါက ဤဆောင်းပါးအား တိုးတက်စေရန်  ကျေးဇူးပြု၍ပြင်ဆင်ပေးပါ။ဆွေးနွေးချက် စာမျက်နှာတွင် အကြံပေးမှုများ ပါဝင်လိမ့်မည်။
သက္ကရာဇ်ဆိုသည်မှာ သာကီနွယ်ဘုရင် ဟု အဓိပ္ပါယ်ရသည့်သက္ကရာဇာဆိုသည့် စကားလုံးမှ ဆင်းသက်လာခြင်း ဖြစ်ပြီး၊ အချိန်ကာလကို အမှတ်အသားတစ်ခုအနေဖြင့် သတ်မှတ်ထားသော စံတစ်ခုဖြစ်ပေသည်။ အချိန် ၂၄နာရီကို တစ်ရက်အဖြစ်သတ်မှတ်ပြီး ရက်ပေါင်း ၃၆၅ရက်ကို တစ်နှစ်ဟု သတ်မှတ်သည်။ တစ်နှစ်ကို သက္ကရာဇ်တစ်ဟု သတ်မှတ်သည်။
သက္ကရာဇ် ငါးမျိုး
ပြင်ဆင်ရန်
၁ မဟာသက္ကရာဇ်ဂေါတမမြတ်စွာဘုရားရှင်၏ ဘိုးတော် သီရိမဟာ မာယာဒေဝီ၏ ခမည်းတော် ဒေဝဒဟ ပြည့်ရှင်ဘုရင် အဉ္စနမင်းကြီးသည် ဒိဗ္ဗစက္ခုအဘိညာဉ်ရ ဒေဝီလရသေ့နှင့် တိုင်ပင်ပြီး မိမိလက်ထက်၌ ရောက်ဆဲဖြစ်သော သက္ကရာဇ် ၈၆၄၅ ခုကို ထိုနှစ် တပေါင်းလကွယ် စနေနေ့ အထိ ဖြိုပြီးလျှင် တန်ခူးလဆန်း၁ရက် တနင်္ဂနွေနေ့ကို အစပြု၍ သက္ကရာဇ်တစ်ခု ထားလေသည်။ ထိုသက္ကရာဇ်ကို မဟာသက္ကရာဇ်ဟု ခေါ်တွင်လေသည်။ ထိုအချိန်သည် မြတ်စွာဘုရား ဖွားတော်မမူမီ ၆၈နှစ် အလိုဖြစ်သည်။ ဂေါတမဘုရားရှင်၏ သက်တော် ၈၀နှင့်ပေါင်းသော မဟာသက္ကရာဇ်၏ သက်တမ်းမှာ ၁၄၈နှစ်သာ ရှိသည်။ ထို ၁၄၈နှစ်ကို ဖြိုပြီး သာသနာနှစ်ကို စ၍တွက်သည်။
၂ သာသနာနှစ်  မဟာသက္ကရာဇ်၏ သက်တမ်းမှာ ၁၄၈နှစ်သို့ ရောက်သောအခါ ဂေါတမဘုရားရှင်သည် ပရိနိဗ္ဗာန် စံတော်မူသည်။ သာသနာတော် အနှစ် ၅၀၀၀ကိုလည်း ထားတော်မူခဲ့သည်။ ပရိနိဗ္ဗာန် စံတော်မူပြီး လေးလအကြာ ရာဇဂြိုဟ်ပြည့်ရှင်ဘုရင်အဇာတသတ်ကြီးကြပ်၍ ပထမသင်္ဂါယနာတင်တော်မူပြီးနောက် သက္ကရာဇ် ၁၄၈ကို ဖြိုခွင်းပြီး သာသနာနှစ်၁ခု ကြွင်းထားခဲ့သည်။ ထိုမှစ၍ သာသနာနှစ် ပေါ်ပေါက်လာသည်။
၃ ကောဇာ ဂေါဇာသက္ကရာဇ်၊ မြန်မာသက္ကရာဇ်  သရေခေတ္တရာ မင်းဆက်သုမုန္ဒရီမင်းလက်ထက် ၆၂၂ ဖြို၊ ပုပ္ပါးစောရဟန်းမင်းလက်ထက် ၅၆၀ ဖြို၍ ရေတွက်သည်။ လက်ရှိ မြန်မာပြက္ခဒိန်
၄ ခရစ်နှစ်ဘီစီခရစ်တော် မပေါ်မီကာလ နောက်ကို ရေတွက်ရသော နှစ်များ ဖြစ်သည်။
၅ ခရစ်နှစ်အေဒီခရစ်တော် မွေးဖွားသည့်နှစ်မှစ၍ အစဉ်အတိုင်း ရေတွက်ရသော နှစ်များဖြစ်သည်။ လက်ရှိ အင်္ဂလိပ်ပြက္ခဒိန်
သက္ကရာဇ် ဖြိုခြင်း အစ
ပြင်ဆင်ရန်
ဂေါတမဘုရားရှင်၏ ဘိုးတော် အဉ္ဇနမင်းကြီး လက်ထက်တွင် ဒိဗ္ဗစက္ခုအဘိညာဉ်ရ ဒေဝီလရသေ့နှင့် တိုင်ပင်ပြီး ရှိရင်းသက္ကရာဇ်၈၆၄၇နှစ်မှ ၈၆၄၅နှစ်ဖြို၍ ကျန်နှစ်နှစ်ကို ဘိုးတော်အဉ္ဇဇနမင်း ဖြိုကြွင်းသော အဉ္ဇနသက္ကရာဇ် မဟာသက္ကရာဇ်အဖြစ် သုံးစွဲခဲ့လေသည်။
အဉ္ဇနသက္ကရာဇ် အတွင်းမှာပင် ဂေါတမဘုရားရှင် သည် သက္ကရာဇ် ၁၄၈ ခုနှစ် ကဆုန်လပြည့်တွင် ပရိနိဗ္ဗာန် စံဝင်တော်မူခဲ့သည်။ ထိုနှစ်မှာပင် ဝါခေါင်လ မှ စ၍ ပထမသင်္ဂါယနာတင်ရာ ၇ လကြာခဲ့သည်။ ထိုစဉ်က မဂဓတိုင်း၊ ရာဇဂြိုဟ်ပြည်၌ စိုးစံသောဘုရင် အဇာတသတ် နှင့် အရှင်မဟာကဿပတို့ တိုင်ပင်ပြီး ရှိပြီး ၁၄၈ခုနှစ် ကို ဖြို၍ ထိုနှစ်ကို ဗုဒ္ဓသာသနာနှစ် သာသနာနှစ် ၁ ခုနှစ်ဟု သတ်မှတ်ခဲ့သည်။
ထိုမှတစ်ဖန် အစဉ်အဆက် သာသနာနှစ်ကို ဆက်လက်သုံးစွဲလာခဲ့ကြရာ သာသနာနှစ် ၆၂၄ခု ရောက်သောအခါ သရေခေတ္တရာပြည့်ရှင် သုမုန္ဒရီမင်းလက်ထက်တွင် ရှေးဆရာ၊ပညာရှိရသေ့ကြီးများ၏ နည်းအရ ဒေါဒေါရသ ခေါ် နှစ်ရှည်သက္ကရာဇ် ဖြိုကိန်းနှင့် ကြုံကြိုက်သဖြင့် ၆၂၄ခုနှစ်မှ ၆၂၂ခုနှစ်ကိုဖြို၍ အကြွင်း ၂နှစ်ကို ထားကာ သုမုန္ဒရီ သရေခေတ္တရာ သက္ကရာဇ်အဖြစ် မှတ်သားသုံးစွဲခဲ့ပြန်သည်။
သုမုန္ဒရီသက္ကရာဇ် ၅၆၂ခုသို့ ရောက်သောအခါ ပေါက္ကံပြည့်ရှင် ဆရာသင်္ဃရာဇ် ခေါ်ပုပ္ပါးစောရဟန်းမင်းလက်ထက် ခန်းဆပဉ္ဇာ ခေါ် နှစ်တိုသက္ကရာဇ် ဖြိုကိန်းနှင့် ကြုံကြိုက်ပြန်သည်နှင့် ၅၆၂ခုမှ ခန်းဆပဉ္ဇာ ၅၆၀ခု ဖြိုပြီးကျန်သော ၂ခုကို ပေါက္ကံသက္ကရာဇ်အဖြစ် ယနေ့ထိ အဖြိုမရှိတော့ဘဲ ဆက်လက်သုံးစွဲခဲ့သည်။ ထိုသုံးစွဲခဲ့သော ပေါက္ကံသက္ကရာဇ်များသည် ယခုအခါ မြန်မာ ကောဇာသက္ကရာဇ် ဂေါဇာသက္ကရာဇ် ဟုခေါ်သည်။
ထိုအချိန်မှစ၍ သာသနာနှစ် ဟူသော မူလ အခေါ် ပျောက်သွားကာ ကောဇာသက္ကရာဇ် သို့ မြန်မာသက္ကရာဇ် ဟုသာ သုံးပါတော့သည်။ သရေခေတ္တရာပြည် သုမုန္ဒရီမင်း ဖြိုသော ၆၂၂ကို ပုပ္ပါးစောရဟန်းမင်း လက်ထက် ဖြိုသော ၅၆ဝ နှင့် ပေါင်းလျှင် ၁၁၈၂ နှစ် ရသည်။ ယင်း ၁၁၈၂ ကို လက်ရှိရောက်နေသော ကောဇာသက္ကရာဇ်တွင် ထည့်ပေါင်းပါက ပထမသင်္ဂါယနာတင်ချိန်ကစခဲ့သော သာသနာသက္ကရာဇ်ကို ရသည်။
ကောဇာသက္ကရာဇ်နှင့် သာသနာနှစ်
ပြင်ဆင်ရန်
ယခုအခါ ကောဇာသက္ကရာဇ်နှင့် သာသနာနှစ်တို့မှာ ကွဲပြားခြားနားနေပြန်သည်။ ကောဇာသက္ကရာဇ်မှာ ၁၃၀ဝ ကျော်သာရှိသေးသော်လည်း သာသနာနှစ်မှာ ၂၅၀ဝ ကျော်နေပြီဖြစ်သည်။
ထိုသို့ ကွဲပြားခြားနားနေသည်မှာ ပရိနိဗ္ဗာန် စံဝင်တော်မူပြီးနောက် စိုးစံသောဘုရင် အဇာတသတ် နှင့် အရှင်မဟာကဿပတို့ တိုင်ပင်ပြီး ပထမ သင်္ဂါယနာတင်သော နှစ်ကို ပထမမူလ ဗုဒ္ဓသာသနာနှစ် ၁ခုဟု သုံးစွဲခဲ့လေသည်။ ထိုစဉ်က သက္ကရာဇ် နှစ်မျိုး မရှိသေးချေ။
သာသနာနှစ် ၆၂၄ခု ရောက်သောအခါ သုမုန္ဒရီမင်းလက်ထက်တွင် ဒေါဒေါရသ ခေါ် နှစ်ရှည်သက္ကရာဇ် ဖြိုကိန်းနှင့် ကြုံကြိုက်သဖြင့် ၆၂၄ခုနှစ်မှ ၆၂၂ခုနှစ်ကို ဖြို၍ အကြွင်း ၂ နှစ်ကို ထားကာ သုံးစွဲချိန်မှစ၍ ကောဇာနှင့် သာသနာဟူ၍ သက္ကရာဇ်၂မျိုး ကွဲပြားလာသည်။ ယခုအခါ မြန်မာနိုင်ငံ၌ ကောဇာသက္ကရာဇ်ကို အစဉ်အမြဲသုံးစွဲပြီး သာသနာနှစ်ကိုကား အသိအမှတ်ပြုသည့် အနေဖြင့်သာ သုံးစွဲလေသည်။
ထိုင်းနိုင်ငံတွင် သာသနာနှစ်ကို သက္ကရာဇ်အဖြစ် သုံးစွဲပေသည်။
သာသနာနှစ် သိလိုပါက ကောဇာသက္ကရာဇ် ကို ၁၁၈၂နှစ်နှင့် ထည့်ပေါင်းလျှင် သာသနာနှစ် အမှန် ဖြစ်ပေသည်။
သက္ကကောဇာ၊ တည်ပြီးခါဝယ်၊ တစ်တစ်ရှစ်နှစ်၁၁၈၂နှောတုံလစ်က၊ တိတ်ဖြစ်သာသနာ၊ မှတ်ကြရာ၏ဟု ပညာရှိများ ညွှန်ကြားထား၏။၁
အလွယ်ကူဆုံးမှတ်ရန်
ပြင်ဆင်ရန်
လက်ရှိ ခရစ်နှစ် က ၆၃၈ ကို နှုတ်လျှင် မြန်မာသက္ကရာဇ် ကို ရမည်။
မြန်မာ ပြက္ခဒိန်နှစ် ကို ၁၁၈၂ ပေါင်းပါက သာသနာနှစ် ကို ရမည်။
သက္ကရာဇ်ဖြိုရာ အင်္ဂါ ၃ပါး
ပြင်ဆင်ရန်
သက္ကရာဇ်ဖြိုခြင်း ဟူသည်ကား ဂဏန်းသင်္ချာအရေအတွက်တွေ များလာသည်ကို လွယ်ကူစွာ သိမှတ်နိုင်စေရန် ရည်သန်၍ အသစ်အတို ပြုခြင်းပင်ဖြစ်၏။ သို့သော် အောက်ပါ အင်္ဂါ၃ပါးနှင့် ညီညွတ်မှ ဖြိုအပ်သည်။ ဖြိုကောင်းသည်ဟု ပညာရှိတို့တွက်ကိန်းပုံစံ ထားကြကုန်၏။ ကံနီ အတွင်းဝန်မင်းကမူ ကိန်းခမ်းညီးအောင်ဖြိုခြင်းသာ လိုရင်းပဓာနမှတ် ဟု ဆိုလေသည်။
ရောက်ဆဲသက္ကရာဇ်တည် ၇နှင့်စား၊ အကြွင်းမဲ့ပြတ်၊
ရောက်ဆဲသက္ကရာဇ်တည် ၁၉နှင့်စား၊ အကြွင်းမရှိပြတ်၊
ရောက်ဆဲသက္ကရာဇ်တည် ၉၅နှင့်စား၊ အကြွင်းမရှိပြတ်။
သက္ကရာဇ်ဖြိုမင်း၊ ၇စင်း၊ ဘယ်မင်းဘယ်ခါ ဖြိုသနည်း
ပြင်ဆင်ရန်
ဤ၌ သက္ကရာဇ်ကိုဖြိုသွားကြသောမင်းနှင့် ကိန်းခန်း၊ ရသေ့ရဟန်းတို့၏ အမည်များကို ရာဇဝင်၊ မဟာဝင်၊ သာသနာဝင်၊ ဆရာစဉ်တို့ မှတ်တမ်းမှ သုတေသနပြု တွေ့ရှိသမျှဖြင့် ထုတ်ပြဖြေကြားသွားပါမည်။ အမှားပါဝင်က အမှန်ကို လျင်စွာရှာကြပါကုန်။
၁ အာကာရဋ္ဌမင်းလက်ထက် ကမ္ဘာဦးကာလမှစ၍ မဟာသုဒ္ဓဝယပ္ပဟူသော ပိဋက သင်္ချာနှင့်အညီ သက္ကရာဇ် ၁၁၄၉၇၈၅ ခုနှစ်တို့ကိုဖြိုခဲ့သည်။ ထိုနောက်
၂ ကုသမင်းကြီးလက်ထက်မှာ နာတိမဇ္ဇလဒ္ဓံဝိယ ဟူသော ပိဋကသင်္ချာကိန်းခန်းနှင့် အညီသက္ကရာဇ် ၁၄၉၃၈၅၆၀သော ခုနှစ်တို့ကိုဖြိုခဲ့လေသည်။ ၎င်းနောက်
၃ ဂေါတမမြတ်စွာဘုရား၏ဘိုးတော်၊ မယ်တော်မဟာမာယာ၏ ခမည်းတော်အဉ္စနမင်းကြီးသည် ဒေဝီလရသေ့နှင့်တိုင်ပင်ကာ မာဃစန္ဒေ၊ သို့မဟုတ် ဏဝစန္ဒေ  ဟူသော ပိဋက သင်္ချာ ကိန်းခမ်းနှင့်အညီ သက္ကရာဇ် ၈၆၄၅ ခုနှစ်တို့ကို ဖြိုခဲ့လေသည်။
ထိုနောက်မြတ်စွာဘုရားသခင် ပရိနိဗ္ဗာန် စံဝင်တော်မူပြီးသောအခါ သာသနာနှင့်ဂေါဇာနှစ် ညီစေရန်
၄ အဇာတသတ်မင်းကြီးနှင့် ရှင်မဟာကဿပထေရ် တိုင်ပင်ကာ ဒေဝီယ ဟူသော ပိဋကသင်္ချာ ကိန်းနှင့်အညီ သက္ကရာဇ် ၁၄၈ခုနှစ်တို့ကို ဖြိုလိုက်ပြန်လေသည်။
ထိုနောက် ၆၂၄ခုနှစ်သို့ရောက်သောအခါ
၅ သုမုန္ဒရီမင်းကြီးသည် သရေခေတ္တရာပြည်ကြီး၌ ဒေါဒေါရသ ကိန်းခမ်းအရ ၂ခုကြွင်းထား၍ သက္ကရာဇ် ၆၂၂နှစ်တို့ကိုဖြိုလိုက်ပြန်လေသည်။
ထိုနောက် ၅၆၂ခုနှစ်သို့ရောက်ပြန်သောအခါ
၆ ပုပ္ပါးစောရဟန်းမင်းကြီးသည် ပုဂံပြည်၌ အလံဗိက ကိန်းကြုံ၍ ခဆ ပဉ္စန်း ခေါ် နှစ်ပေါင်း ၅၆၀တို့ကို ၂ခုကြွင်းထားလျက်ဖြိုလိုက်ပြန်လေသည်။
ထိုမှနောက် သက္ကရာဇ် ၈၀၀ခုနှစ်သို့ရောက်သော အခါ
၇ မိုးညှင်း မင်းတရားကြီးသည်၊ အဋ္ဌနဝ သတ္တကိန်း သို့မဟုတ် ဗသျှုဆိဒ္ဒမုနိကိန်း  အရ ၇၉၈ ခုနှစ်ကို ဖြိုပြန်သော်လည်း ကိန်းခမ်း မရောက်၍ မပြိုမကြေဟု ပညာရှိတို့ ဆိုကြကုန်၏၊
ထိုနောက်ကား သက္ကရာဇ်ဖြိုမင်း မရှိ မပေါ်သေးပေ။၂
သက္ကရာဇ်
ပြင်ဆင်ရန်
သာကမင်းဆက် အိန္ဒိယတိုက်ငယ်ရှိမင်းဆက်ကိုအကြောင်းပြု၍ သက္ကရာဇ်ခေါ်၏။ အချို့ဆရာတို့ကမူသက္ကာရိယတေတိသက္ကာရိတောဟုနှစ်အရေအတွက်ကို အရိုအသေပြု၍ မှတ်ခြင်း၊ တစ်နည်းသက္ကရာဇံဌိတံကတွာပြု၍သိကြားဟောယူသည်။သက္ကရာဇိတကိုသက္ကရာဇနဟုပုဒ်ပြု၍လည်း သိကြားဟောမယူ၊ တတ်စွမ်းနိုင်သော ပညာရှိအစီအရင်ယူသည်။ ဤသို့ ကနီအတွင်းဝန်ရေး မကာရန္တဗေဒင်လက်ရိုး ဋီကာတွင် ဆိုလေသည်။
အိန္ဒိယနိုင်ငံသမိုင်းအရ သာကခေတ်နှစ်မျိုးရှိ၏။ သာကခေတ်ဟောင်းသည် ခရစ်မပေါ်မီ ၁၂၃ ခုနှစ် ဘီစီ၁၂၃ခုနှစ် မှစ၍ သာကခေတ်သစ်သည် ခရစ်ဖွားပြီး ၇၈ခုနှစ် အေဒီ ၇၈ ခုနှစ်မှစ၍ ယူသည်။ ထို့ကြောင့် သက္ကရာဇ်သည် မြတ်စွာဘုရား ပရိနိဗ္ဗာန်ပြုပြီးနောက် ၄၂၁ ခုနှစ်မှ ဖြစ်ပေါ်လာခဲ့သည်။ ထိုသက္ကရာဇ်မတိုင်မီတွင် ကလိယုဂ်နှစ်၊ သာသနာနှစ်စသည်တို့ဖြစ်ချေသည်။
သူရိယသိဒ္ဓန္တကျမ်း၏ နှစ်များမှာ စတုယုဂ်တစ်ခုတွင် နှစ်ပေါင်း ၄၃၂ဝဝဝဝရှိ၍ ယုဂ်လေးပါး ပိုင်းခြားထား၏။
၁ကတယုဂ် နှစ် ၁၇၂၈ဝဝဝ ၂တြေတာယုဂ် နှစ် ၁၂၉၆ဝဝဝ ၃ ဒွါပရယုဂ်  နှစ် ၈၆၄ဝဝဝ ၄ကလိယုဂ် နှစ် ၄၃၂ဝဝဝ ဟုဆို၏။ ယခုမြန်မာနိုင်ငံ၌ အသုံးပြုနေသောသက္ကရာဇ်သည် ကလိယုဂ်နှစ်များမှ မင်းအဆက်ဆက် သက္ကရာဇ်ဖြိုခဲ့သောနှစ်ဖြစ်၏။ မြတ်စွာဘုရားဘိုးတော်အဉ္စနမင်းသည် ဒွါပရယုဂ်မှနှစ်ကျန် ၆၂၃၆ နှင့်ကလိယုဂ်မှနှစ်ကျန်၆၂၃၆နှစ်နှင့် ကလိယုဂ်ဆန်းနှစ် ၂၄ဝ၉ပေါင်း၍ ၈၆၄၅နှစ်ကိုဖြိုတော်မူသည်။ ထိုသို့ဖြိုပြီးနောက် မဟာသက္ကရာဇ် ၆၈ခုနှစ်တွင် မြတ်စွာဘုရားလောင်းကို ဖွားမြင်တော်မူ၍ သက်တော် ၈ဝ၊ ဝါတော် ၄၅၊ မဟာသက္ကရာဇ် ၁၄၈ခုနှစ်တွင် ဘုရားရှင်ပရိနိဗ္ဗာန်ပြုတော်မူသည်။ ယင်းသည်နောက် ရှင်မဟာကဿပ အမှူးပြု၍ပထမသင်္ဂါယနာတင်ပြီးလျှင် အဇာတသတ်မင်းသည် မဟာသက္ကရာဇ် ၁၄၈ ခုနှစ်ကိုဖြိုတော်မူ၍ သာသနာ သက္ကရာဇ်ပြုတော်မူသည်။ ဤသက္ကရာဇ်ဖြိုခြင်းသည် ကိန်းခန်းများညီညွတ်ရန်မဟုတ်၊ သာသနာသက္ကရာဇ် ပြုရန်အတွက် ဖြိုခြင်းဖြစ်သည်။
ထိုနောက် သရေခေတ္တရာ ၂၅ ဆက်မြောက်သုမုန္ဒြီမင်း လက်ထက်တော်၌ နက္ခန်ကိန်းခန်း ကျသဖြင့် ဒေါဒေါရသ၊ သာသနာသက္ကရာဇ်၆၂၂ ကိုဖြိုခဲ့၏။ ဤမင်းဖြိုနှစ်နှင့် တစ်ပြိုင်တည်း အိန္ဒိယနိုင်ငံ၌လည်း မယုရမင်းလက်ထက်တွင် နက္ခတ်ကိန်းခန်းအရ သက္ကရာဇ်ဖြို၍ သာကနှစ်အစပြုခဲ့၏။ ထိုနောက် ပုဂံပြည်ပုပ္ပါးစောရဟန်းမင်း လက်ထက်တွင် ခဆပဉ္စ၊ သက္ကရာဇ် ၅၆ဝကိုဖြိုခဲ့သည်။ ထိုနောက်သက္ကရာဇ် ၈ဝဝပြည့်နှစ် ရောက်သောအခါ ရတနာပုရ အင်းဝပြည်တွင် မိုးညှင်းမင်းတရားလက်ထက်၌ သက္ကရာဇ် နှစ်ခုအကြွင်းထားပြီးလျှင် အဋ္ဌနဝသတ္တ၊ သက္ကရာဇ် ၇၉၈ ခုဖြိုခဲ့ရာတွင် မအောင်မြင်ချေ။ သက္ကရာဇ်ဟောင်း အခေါ်မပျောက်။ မြန်မာတစ်နိုင်ငံလုံး ပုဂံခေတ် သက္ကရာဇ်ကိုသာ ဆက်လက်၍ အသိအမှတ်ပြုခဲ့သည်မှာ ယနေ့တိုင်ပင်ဖြစ်၏။ ဤအခါမှစ၍ သက္ကရာဇ်ရှည် သက္ကရာဇ်တိုဟု သက္ကရာဇ်နှစ်ရပ်ဖြစ်ခဲ့သေး၏။ ယခုကောဇာသက္ကရာဇ်တွင် ၅၆ဝနှစ်နှောလျှင်
သုမုန္ဒြီခေတ်သက္ကရာဇ်ရ၏။ ယင်းကို ၆၂၂နှောလျှင် မြတ်စွာဘုရားပရိနိဗ္ဗာန်ပြုပြီးသည့်နောက် သာသနာနှစ်ဖြစ်၏။ ယင်းတွင် ၂၅၅ရ နှစ်နှောလျှင် ကလိယုဂ်နှစ်ပေါင်းဖြစ်၏။ ပုံပမာ ၁ သက္ကရာဇ် ၁၃၂၄၅၆ဝ၁၈၈၄သုမုန္ဒြီသက္ကရာဇ်၊ အိန္ဒိယနိုင်ငံသုံး ပြက္ခဒိန်၏သာကနှစ်၂သက္ကရာဇ် ၁၈၈၄၆၂၂၂၅ဝ၆သာသနာနှစ်၊ သီဟိုဠ်လူမျိုးတို့သည် သာသနာ သက္ကရာဇ်ကို အသုံးပြုကြသည်။၃ သာသနာနှစ် ၂၅ဝ၆၂၅၅ရ၅ဝ၆၃ ကလိယုဂ်နှစ်၊ သူရိယသိဒ္ဓန္တ ကျမ်းမှ နက္ခတ်တွက်ကိန်းများတွက်လျှင် ကလိယုဂ်နှစ်များကို အသုံးပြုကြသည်။တစ်နည်းကား၁ ကောဇာသက္ကရာဇ်တွင် ၁၁၈၂ နှောလျှင်သာသနာနှစ်ဖြစ်၏။ ၂ ကောဇာသက္ကရာဇ်တွင် ၃၇၃၉ နှောလျှင် ကလိယုဂ်နှစ်ပေါင်းဖြစ်၏။ သက္ကရာဇ်ဖြိုခြင်းအကြောင်းကား သက္ကရာဇ်အများထက် အနည်းကိုအလွယ်မှတ်သားစေရန်၊ ဝေါဟာရပြက္ခဒိန်တွင် တိထီနက္ခတ်၊ ပုဏ္ဏမီ စသည်များ သာမန်လထပ်ရက်ငင်ပြုသော်လည်း မညီညွတ်ခြင်း၊ နေကြတ်လကြတ်ဂြိုဟ်သွားတို့တိမ်းစောင်းခြင်း စသောလက္ခဏာများပေါ်ပေါက်လျှင် တွက်ပုံကိန်းခန်းများညီညွတ်စေရန်နှင့် ဝေါဟာရပြက္ခဒိန်စင်ကြယ်မှုရရှိစေရန် အုပ်ချုပ်သောမင်းများသည် နက္ခတ်ပညာရှိများနှင့်တိုင်ပင်နှီးနှောလျက် သက္ကရာဇ်များ ဖြိုသင့်ကဖြို၍ ကိန်းများညှိနှိုင်းပြုပြင်ရသည်။ ထို့ပြင် တိုင်းပြည်အုပ်ချုပ်သောမင်းများ မိမိတို့၏ခေတ်ကို ရာဇဝင်တွင်အထင်အရှားရှိစေရန် သက္ကရာဇ်ကို ဖြို၍ မိမိတို့အုပ်ချုပ်သောနှစ်မှ ခေတ်သစ်သက္ကရာဇ်များပြုကြသည်။
ဗေဒင်တွက်ရိုး စီရင်သောကျမ်းများ၌ သက္ကရာဇ်အများကို အနည်းဖြင့်စီရင်ကြသည်မှာ သက္ကရာဇ် ဖြိုခြင်းမမည်။ ကျမ်းပြုနှစ်သာမည်၏။ ပုံပမာသံဒိဋ္ဌကျမ်း၌ ကောဇာ သက္ကရာဇ်ကိုတည်၍ ၃၇၃၉ ခုနှောလျှင် ကလိယုဂ်ဆန်းနှစ် ဖြစ်၏။ ၎င်းတွင် ၄၈၃၉ ချေ၊ သေသနှစ်ကြွင်း ရဿဖြစ်၏။ ဤရဿနှစ်သည်သက္ကရာဇ်ဖြိုနှစ်မဟုတ်ချေ။ အတာဗိုလ်တွက်ခြေလွယ်ကူစေရန် ချုံးထားသော ကိန်းဂဏန်းများသာ ဖြစ်၏။
သူရိယသိဒ္ဓန္တကျမ်းဂြိုဟ်စဉ်များတွက်ရေး၌ ကလိယုဂ်နှစ်ဖြင့် အခြေပြုသကဲ့သို့ အနောက်နိုင်ငံ ဂြိုဟ်စဉ်တွက်ကိန်းများ၌လည်း ဂျူလီယန်နှစ်များရှိ၏။ ယင်းနှစ်သည် ခရစ်မပေါ်မီ ၄၇၁၃ ခုနှစ် ဘီစီ၄ရ၁၃မှ စတင်ရေတွက်ခဲ့၏။ ခရစ်နှစ်၁၉၆၂ခုနှစ် အေဒီ၁၉၆၂သည် ဂျူလီယန်နှစ် ၆၆၇၅ နှစ် ဖြစ်၏။
မြန်မာလူမျိုးတို့၏သက္ကရာဇ်ဖြိုနှစ်များ
ပြင်ဆင်ရန်
မင်းအမည် ဖြိုနှစ် ကလိယုဂ် ခရစ်နှစ်ပေါင်း နှစ် ဝ ဘီစီ ၁၃ဝ၁ဘိုးတော်အဉ္စနမင်း ၂၄ဝ၉ ၂၄ဝ၉ ဘီစီ ၆၉၂အဇာတသတ်မင်း ၁၄၈ ၂၅၅ရ ဘီစီ ၅၄၄သုမုန္ဒြီမင်း ၆၂၂ ၃၁၇၉ အေဒီ ရ၈စောရဟန်း ၅၆ဝ ၃၇၃၉ အေဒီ ၆၃၈မိုးညှင်းမင်းတရား ၇၉၈ ၄၅၃ရ အေဒီ၁၄၃၆
မှတ်ချက်။။ မိုးညှင်းမင်းတရားကြီးလက်ထက်၌ သက္ကရာဇ်ဖြိုရာမအောင်မြင်သဖြင့် ပုဂံခေတ် စောရဟန်းသက္ကရာဇ်ကိုပင် ဆက်၍အသုံးပြုခဲ့၏။ ဘိုးတော်အဉ္ဇနနှင့်အဇာတသတ်မင်းတို့သည် မြန်မာမင်းဆက် မဟုတ်သော်လည်း သာသနာပြုမင်းများ ဖြစ်၍ သာသနာတော်နှစ်များနှင့်တစ်ဆက်တည်း ထည့်သွင်းကာ သက္ကရာဇ်များ ဖြိုခဲ့သည်။၃
ကိုးကား
ပြင်ဆင်ရန်
ပညာအလင်းပြ ရုံးသုံး၊ ကျောင်းသုံး အင်္ဂလိပ်မြန်မာနှစ်တစ်ရာပြက္ခဒိန်စာအုပ်
မြန်မာရာဇဝင်ဝေါဟာရဋီကာ
မြန်မာ့စွယ်စုံကျမ်း၊ အတွဲ၁၃
ဖျာပုံတိုက်သစ်ဆရာတော် အရှင်ဩဘာသာဘိဝံသ ၏ သုတေသနကရုပ်ပြ အဘိဓာန်  ၂၀၀၇  မှ
သုခမှတ်စု
ဒေါက်တာသက်လွင် ၏ သမိုင်းက ပြောသော ပုဂံ။ ပုဂံကပြောသောသမိုင်း
ရှု
ပြော
ပြင်
ပုဂံခေတ် အေဒီ ၁၆၇၁၂၈၇
ပထမပုဂံ မင်းဆက်များသမုဒ္ဒရာဇ်
ရသေ့ကြောင်
ပျူမင်းထီး
ထီးမင်းယဉ်
ယဉ်မင်းပိုက်
ပိုက်သေဉ်လည်
ဒုတိယပုဂံ မင်းဆက်များသေဉ်လည်ကြောင်
ကြောင်တူရစ်
သည်းထန်မင်း
အမတ် မုက္ခမန်
သူရဲ
သာရမွန်ဖျား
တတိယပုဂံ မင်းဆက်များသိုက်တိုင်
သေဉ်လည်ကြောင်ငယ်
သေဉ်လည်ပိုက်
ခန်းလောင်း
ခန်းတက်
ထွန်တိုက်
ထွန်ပစ်
ထွန်ချစ်
ပုပ္ပါး စောရဟန်း
ရွှေအုန်းသီး
ပိတ်သုံ
ပိတ်တောင်း
စောခွေး
မြင်းကျွေး
သိန်းခဲ
သိန်းခွန်
ရွှေလောင်း
ထွန်တွင်း
ရွှေမှောက်
ထွန်လတ်
စောခင်နှစ်
ခဲလူး
စတုတ္ထပုဂံ မင်းဆက်များပျဉ်ပြား
တန်နက်
စလေငခွေး
သိန်းခို
ညောင်ဦး စောရဟန်း
ကွမ်းဆော်ကြောင်ဖြူ
ကျဉ်စိုး
စုက္ကတေး
အနော်ရထာ
စောလူး
ကျန်စစ်သား
အလောင်းစည်သူ
နရသူ ပုဂံ
နရသိင်္ခ
နရပတိစည်သူ
ဇေယျသိင်္ခ
ကျစွာ
ဥဇနာ ပုဂံ
နရသီဟပတေ့
ပြည်စားသီဟသူ
ကျော်စွာ
စောနစ်
စောမွန်နစ်
အခြားထင်ရှားသောသူများမနုဟာမင်း
ငထွေရူး
ငလုံးလက်ဖယ်
ညောင်ဦးဖီး
ဗျတ်ဝိ၊ ဗျတ္တ
မနူဟာ
ရှင်အရဟံ
ငရမန်ကန်း
ရာဇကုမာရ်
ရမန်ငထွေး
ရာဇသင်္ကြန်
သီဟသူ
အနန္တသူရိယ
ရွှေဖျင်းညီနောင်
ရှမ်းညီနောင်သုံးဦး
ရှင်ဒိသာပါမောက်
ရွှေအိမ်စည်
မိဖုရားဖွားစော
ဝေဠုဝတီမိဖုရား
အရည်းကြီး
မင်းရှင်စော
အကြောင်းအရာများတျံတြစ်အယူဝါဒ
ဗုဒ္ဓသာသနာ
မြစေတီကျောက်စာ
စောလူးမင်းကျောက်စာ
ဗုဒ္ဓ၏ ဗျာဒိတ်တော်လာ ပုဂံမင်းသုံးဆက်
သက္ကရာဇ်
မြင်းကပါ
သရပါတံခါး
ဥပါလိသိမ်
လွှတ်တော်
ပုဂံခေတ် ပျက်သုဉ်းပြီးနောက် မြန်မာနိုင်ငံ
ရတု
အမေရိကန်ရောက် မင်းသားသီဟသူ
ဒေသယုန်လွှတ်ကျွန်း
သီရိပစ္စယာ
တမ္ပဝတီ
ပုဂံ
ပုဂံခေတ်
ပင်းယခေတ်
အင်းဝခေတ်
တောင်ငူခေတ်
ညောင်ရမ်းခေတ်
ကုန်းဘောင်ခေတ်
ရတနာပုံခေတ်
ကိုလိုနီခေတ်
ဂျပန်ခေတ်
ပါလီမန်ဒီမိုကရေစီခေတ်
မြန်မာ့ဆိုရှယ်လစ်လမ်းစဉ်ပါတီခေတ်
နိုင်ငံတော်ငြိမ်ဝပ်ပိပြားမှုတည်ဆောက်ရေးအဖွဲ့ခေတ်
နိုင်ငံတော်အေးချမ်းသာယာရေးနှင့်ဖွံ့ဖြိုးရေးကောင်စီခေတ်
မျက်မှောက်ခေတ်
သက္ကရာဇ်မှ ရယူရန်
ကဏ္ဍများမှ ရှင်းလင်းရမည့် ဝီကီပီးဒီးယား စာမျက်နှာများ
မြန်မာနိုင်ငံ၏ သမိုင်း
ဓလေ့ထုံးစံ
ပုဂံခေတ်
ဝှက်ထားသော ကဏ္ဍများတမ်းပလိတ်တွင်းရှိ ရက်စွဲပါရာမီတာမမှန်သော ဆောင်းပါးများ
ရှင်းလင်းရမည့် စာမျက်နှာများ အားလုံး
ဤစာမျက်နှာကို ၇ စက်တင်ဘာ ၂၀၂၄၊ ၀၅၂၉ အချိန်တွင် နောက်ဆုံး ပြင်ဆင်ခဲ့သည်။
စာသားများကိုလိုင်စင်ဖြင့် ရရှိနိုင်ပြီး ထပ်ဆောင်းသတ်မှတ်ချက်များ ရှိနိုင်သည်။
အသေးစိတ်အတွက်အသုံးပြုခြင်းဆိုင်ရာ သတ်မှတ်ချက်များတွင် ကြည့်ပါ။
ကိုယ်ပိုင်ရေးရာ မူဝါဒ
ဝီကီပီးဒီးယား အကြောင်း
သတိပြုစရာများ
ဆော့ဖ်ဝဲလ်တီထွင်ရေးသားသူများ
စာရင်းအင်း
ကွတ်ကီး ထုတ်ပြန်ချက်
မိုလ်ဘိုင်း
ရှာဖွေရန်
ရှာဖွေရန်
သက္ကရာဇ်
၂၂၃ ဘာသာစကားများ ၂၂၃ ခုအကြောင်းအရာအသစ် ထပ်ထည့်ရန်
တမ်းပလိတ်ပုဂံခေတ်           တမ်းပလိတ်           တမ်းပလိတ်           တမ်းပလိတ်           တမ်းပလိတ်မြန်မာခေတ်များ           တမ်းပလိတ်             တမ်းပလိတ်             တမ်းပလိတ်             တမ်းပလိတ်