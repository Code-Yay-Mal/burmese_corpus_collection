ဇနကာဘိဝံသ မဟာဂန္ဓာရုံဆရာတော်  ဝီကီပီးဒီးယား၀၁၂၃၄၅၆၇၈၉ ဇန်နဝါရီဖေဖော်ဝါရီမတ်ဧပြီမေဇွန်ဇူလိုင်ဩဂုတ်စက်တင်ဘာအောက်တိုဘာနိုဝင်ဘာဒီဇင်ဘာဇနကာဘိဝံသမဟာဂန္ဓာရုံဆရာတော်ဇနကာဘိဝံသ မဟာဂန္ဓာရုံဆရာတော်၁၉၀၀ မွေးဖွားသူများ၁၉၇၇ ကွယ်လွန်သူများဗုဒ္ဓဘာသာရဟန်းများမြန်မာ အမျိုးသား စာရေးဆရာများဘုန်းတော်ကြီးများမြန်မာ စာရေးဆရာများဇနကာဘိဝံသမဟာဂန္ဓာရုံဆရာတော်မာတိကာသို့ ခုန်သွားရန်ပင်မ မီနူးပင်မ မီနူး
ဘေးဘားသို့ရွှေ့ပါဝှက်ရန်
အညွှန်း
ဗဟိုစာမျက်နှာ
မာတိကာ
လက်ရှိဖြစ်ရပ်များ
ကျပန်းစာမျက်နှာ
ဝီကီပီးဒီးယား အကြောင်း
ဆက်သွယ်ရန်
ပါဝင်ပံ့ပိုးရန်
အကူအညီ
တည်းဖြတ်ခြင်း လေ့လာရန်
ပေါင်းကူးနေရာ
လတ်တလော အပြောင်းအလဲများ
ဖိုင်တင်ရန်
အထူး စာမျက်နှာများ
ရှာဖွေရန်
ရှာဖွေရန်
ပုံပန်းသွင်ပြင်
လှူဒါန်းမှု
အကောင့် ဖန်တီးရန်
အကောင့်ဝင်ရန်
ကိုယ်ပိုင် ကိရိယာများလှူဒါန်းမှု
ပံ့ပိုးရန်
အကောင့် ဖန်တီးရန်
အကောင့်ဝင်ရန်
ထွက်ပြီးသား တည်းဖြတ်သူများအတွက် စာမျက်နှာများပိုမို လေ့လာရန်
ဆွေးနွေးရန်
မာတိကာ
ဘေးဘားသို့ရွှေ့ပါဝှက်ရန်
အစပိုင်း
၁ငယ်ဘဝ
၂ပညာရေး
၃စာပေစတင်ပို့ချခြင်း
၄ကျမ်းစာများ ပြုစုခြင်း
၅မဟာဂန္ဓာရုံစာသင်တိုက် စည်ပင်လာခြင်း
၆သာသနာရေးအဖွဲ့အစည်းများနှင့် ဆောင်ရွက်မှု
၇ထင်ရှားသော ကျမ်းဂန်စာအုပ်များအချို့
၈
၉ကိုးကား
ဇနကာဘိဝံသ မဟာဂန္ဓာရုံဆရာတော်
ဘာသာစကားများ ထည့်သွင်းရန်
လင့်ခ်များပေါင်းထည့်ရန်
စာမျက်နှာ
ဆွေးနွေးချက်
မြန်မာဘာသာ
ဖတ်ရန်
ပြင်ဆင်ရန်
ရာဇဝင်ကြည့်ရန်
ကိရိယာများကိရိယာများ
ဘေးဘားသို့ရွှေ့ပါဝှက်ရန်
ဆောင်ရွက်ချက်များ
ဖတ်ရန်
ပြင်ဆင်ရန်
ရာဇဝင်ကြည့်ရန်
ယေဘုယျ
ဘယ်ကလင့်ခ်ထားလဲ
ဆက်စပ်သော အပြောင်းအလဲများ
ပုံသေလိပ်စာ
စာမျက်နှာ အချက်အလက်များ
ဤစာမျက်နှာကို ကိုးကားပြုရန်
အတိုကောက်  ရယူရန်
ပရင့်ပို့လွှတ်
စာအုပ်တစ်အုပ် ဖန်တီးရန်
အနေဖြင့် ရယူရန်
ပရင့်ထုတ်နိုင်သော ဗားရှင်း
အခြား ပရောဂျက်များတွင်
ဝီကီဒေတာ
ပုံပန်းသွင်ပြင်
ဘေးဘားသို့ရွှေ့ပါဝှက်ရန်
ဝီကီပီးဒီးယား မှ
မဟာဂန္ဓာရုံဆရာတော်ဘာသာဗုဒ္ဓဘာသာဘာသာအုပ်စုထေရဝါဒဂိုဏ်းရွှေကျင် ရွှေကျင်နိကာယ ဥပဥက္ကဋ္ဌကျောင်းတိုက်မဟာဂန္ဓာရုံကျောင်းတိုက်ကျော်ကြားမှုကျမ်းစာပြုစုခြင်းပညာရေးပထမပြန်၊ ပရိယတ္တိ သာသနဟိတ ဓမ္မာစရိယအခြားအမည်များဘာသာဋီကာဆရာတော်
ဘာဋီဆရာတော်
မဟာဂန္ဓာရုံဆရာတော်
တောင်မြို့ဆရာတော်
တောင်မြို့မဟာဂန္ဓာရုံဆရာတော်
ဓမ္မအမည်ဇနကရဟန်း အမည်ဇနကာဘိဝံသပုဂ္ဂိုလ်ရေးရာနိုင်ငံသားလူမျိုးမြန်မာမွေးဖွားမောင်ဌေးလွင်၂၇ ဖေဖော်ဝါရီ၊ ၁၉၀၀စစ်ကိုင်းတိုင်း၊ရွှေဘိုခရိုင်၊ဝက်လက်မြို့နယ်၊ သရိုင်ကျေးရွာကွယ်လွန်ဒီဇင်ဘာ ၂၇၊ ၁၉၇၇အသက်၇၇၁၃၃၉ ခု နတ်တော်လပြည့်ကျော်၂ရက်မိဘဦးဇောတိနှင့် ဒေါ်အုန်းလှိုင်ဘာသာရေးရာဆရာများအရှင်ဉာနာဘိဝံသဂုဏ်ပြုခံရမှုများအဂ္ဂမဟာပဏ္ဍိတ၁၃၁၂
ဆဋ္ဌသံဂီတိ ဩဝါဒါစရိယ သံဃနာယက
ဆဋ္ဌသံဂီတိ ဘာရနိတ္တာရက
ဆဋ္ဌသံဂီတိ ပါဠိပဋိဝိသောဓက
ဆဋ္ဌသံဂီတိ ဩသာနသော ဇေယျပတ္ထပါဌ ၁၃၁၅
အရှင်ဇနကာဘိဝံသသည်မြန်မာနိုင်ငံသာသနာဝင်တွင် ထင်ရှားကျော်ကြားခဲ့ပြီး ကျမ်းစာများပြုစုကာ သံဃာတော်များအား ဗုဒ္ဓစာပေများ ပို့ချပေးတော်မူခဲ့သည့် ရဟန်းတစ်ပါး ဖြစ်သည်။ဘာသာဋီကာကျမ်းများ ပြုစုတော်မူခဲ့ခြင်းကြောင့် ၂၀ ရာစုရှင်မဟာဗုဒ္ဓဃောသဟု သာသနာတော်နယ်တွင် ကျော်ကြားပြီးသမိုင်းပညာရှင် ဒေါက်တာသန်းထွန်းက ၂၀ရာစု မြန်မာနိုင်ငံ၏ အထူးခြားဆုံးပုဂ္ဂိုလ်အဖြစ် သတ်မှတ်ရွေးချယ်ခဲ့သည်။
ငယ်ဘဝ
ပြင်ဆင်ရန်
၁၂၆၁  ခုနှစ်၊ တပို့တွဲလပြည့်ကျော်၁၄ရက် ၁၉၀ဝပြည့်နှစ်၊ ဖေဖော်ဝါရီလ၂၇ရက် အင်္ဂါနေ့တွင်စစ်ကိုင်းတိုင်း၊ရွှေဘိုခရိုင်၊ဝက်လက်မြို့နယ်၊ သရိုင်ရွာ၌ အဖဦးဇောတိ၊ အမိ ဒေါ်အုန်းလှိုင်တို့က မွေးဖွားခဲ့။ ငယ်မည်မှာ မောင်ဌေးလွင်ဖြစ်သည်။
ပညာရေး
ပြင်ဆင်ရန်
သရိုင်ရွာ ပင်းကျောင်းဆရာတော်ထံတွင် စတင်၍ပညာဆည်းပူးရာ တစ်နှစ်ခွဲအတွင်း အခြေခံသင်ရိုးကို ကောင်းစွာ ပေါက်မြောက်ခဲ့ပြီး မြန်မာသက္ကရာဇ် ၁၂၆၆ ခုနှစ်တွင် ပထမအကြိမ် ရှင်သာမဏေပြုသည်။ ၁၂၇၄  အသက်၁၂နှစ်အရွယ်တွင်မန္တလေးမြို့အနောက်ပြင် မဟာဝိသုဒ္ဓါရုံတိုက်သစ်၊ ဇီးပင်ကျောင်းတိုက်၌ စာချဘုန်းကြီး မြောင်းမြဆရာတော်လောင်းဥုးဉာနာဘိဝံသထံ ဆက်လက်ပညာသင်ကြားသည်။ ၁၂၇၅ တွင် ဒုတိယအကြိမ်ရှင်သာမဏေပြုပြီး ၂ နှစ်အကြာ အသက်၁၅နှစ် အရွယ်၌ ပထမငယ်တန်း အောင်မြင်ခဲ့သည်။ ၁၂၇၈  အသက်၁၆နှစ်သားတွင် ပထမလတ်တန်းအောင်၍ ဥုးဉာနာဘိဝံသကို ဥပဇ္ဈာယ်ပြုကာ သာမဏေဘောင်သို့ ဝင်ရောက်ခဲ့ပြီး ရှင်ဇနကအမည်ကို ကိုယ်တိုင်ရွေးချယ်ခဲ့သည်။ ၁၂၇၉  ပထမကြီးတန်းအောင်သည်။ ၁၂၈၀  တပေါင်းလပြည့်တွင်ပလိပ်မြို့ဧကျောင်း ခဏ္ဍသိမ်တော်၌ စစ်ကိုင်းတောင်ရိုး၊ မဟာဂန္ဓာရုံဆရာတော်ကို ဥပဇ္ဈာယ်ပြု၍ ရဟန်းဘဝသို့ရောက်သည်။
စာပေစတင်ပို့ချခြင်း
ပြင်ဆင်ရန်
၁၂၈၁ ခုနှစ် နယုန်လပြည့်နေ့၌ တစ်ကြိမ်၊ တပေါင်းလပြည့်နေ့၌ တစ်ကြိမ် ရဟန်းဘဝတွင် သိက္ခာထပ်သည်။ ပထမကြီးတန်းအောင်ပြီးနောက်၊ပခုက္ကူမြို့မဟာဝိသုတာရာမကျောင်းတိုက်တွင်  ပညာဆက်လက်ဆည်းပူးသည်။ စာဝါတက်ခိုက် ရဟန်း၃ဝါအရတွင် ပညာထက်မြက်ထူးချွန်မှုကြောင့်ဂဏဝါစကစာချအဖြစ် ချီးမြှောက်ခံရပြီး စာဝါချပေးသည်။ ပခုက္ကူတွင်  ၄ဝါ စာချပြီးနောက် မန္တလေးမဟာဝိသုဒ္ဓါရုံတိုက်သစ်သို့ ပြန်ကြွသည်။ ၁၂၈၃၊ ကဆုန်လဆန်း၁ရက်နေ့၌ ပခုက္ကူဆရာတော်ကြီးများ၏ ပခုက္ကူစာချ အဖြစ်တင်မြှောက်ခံရသည်။ ၁၂၈၇၌ ပထမကျော်တန်းအောင်မြင်သည်။ ၁၂၈၉ပရိယတ္တိ သာသနဟိတ ဓမ္မာစရိယဘွဲ့ရသည်။ ထို့နောက် အဘယာရာမဆရာတော်က ခေါ်ယူသည့်အတွက်မန္တလေးအနောက်ပြင် အဘယာရာမရွှေဂူတိုက်သစ်သို့ ပြောင်းရွှေ့ပြီး စာဝါများ ပို့ချပေးခဲ့ရ၏။
ကျမ်းစာများ ပြုစုခြင်း
ပြင်ဆင်ရန်
၁၂၉၀ ခုနှစ် ရဟန်း ၁၀ ဝါအရတွင် မိမိ၏ မွေးနေ့ဖြစ်သော တပို့တွဲလကွယ်နေ့၌ သင်္ဂြိုဟ်ဘာသာဋီကာကို စတင်ပြုစုသည်။ ၁၂၉၃ ခု သင်္ဂြိုဟ်ဘာသာဋီကာကို ပြုစုနေစဉ် ဖခင်ဒကာကြီးနှင့် အဘယာရာမကျောင်းတိုက်မှ ဒကာကြီးတို့က တောင်းပန်သည့်အတွက် ရတနာ့ဂုဏ်ရည်ကို ပြုစုပြီး ထုတ်ဝေသည်။ ပထမဆုံး ပုံနှိပ်ထုတ်ဝေသော ကျမ်းစာဖြစ်သည်။ ထို့နောက် အခြေပြုသင်္ဂြိုဟ်၊ အခြေပြုသဒ္ဒါ၊ သင်္ဂြိုဟ်ဘာသာဋီကာ၊ ကိုယ်ကျင့်အဘိဓမ္မာ စသည်ဖြင့် ကျမ်းများဆက်ကာဆက်ကာ ပြုစုသည်။ သင်္ဂြိုဟ်ဘာသာဋီကာကို စတင်ရေးသားချိန်မှ ပြီးစီးချိန်ထိ ၈နှစ် အချိန်ယူပြုစုခဲ့ရသည်။ အဘယာရာမကျောင်းတိုက်တွင် ၁၂ နှစ်ကျော်သီတင်းသုံးစဉ် စာချခြင်း၊ စာရေးခြင်း၊ တရားဟောခြင်း၊ ကျောင်းအုပ်ချုပ်ရေးကိစ္စများ ဆောင်ရွက်ခြင်းဟူသော တာဝန်များယူရသည့်အပြင် အဘယာရာမဆရာတော်ကြီးကိုလည်း ကူညီဆောင်ရွက်ပေးရသည်။ ၁၃၀၃  ဝါဆိုလ၁၉၄၁ခု၊ ဇူလိုင်လ တွင် အမရပူရတောင်မြို့သို့ ပြောင်းရွှေ့၍ မဟာဂန္ဓာရုံကမ္မဋ္ဌာန်းကျောင်းတိုက်တွင်ဗုဒ္ဓဘာသာသင်္ခန်းစာများအမည်ဖြင့် သူငယ်တန်းမှ ဒဿမတန်းအထိ ရေးသားပြုစုပေးခဲ့သည်။
မဟာဂန္ဓာရုံစာသင်တိုက် စည်ပင်လာခြင်း
ပြင်ဆင်ရန်
၁၃၀၃  ဝါဆိုလ၁၉၄၁ခု၊ ဇူလိုင်လတွင် အမရပူရ၊တောင်မြို့သို့ ပြောင်းရွှေ့၍ မဟာဂန္ဓာရုံကမ္မဋ္ဌာန်းကျောင်းတိုက်တွင် သီတင်းသုံးသည်။ ဆရာတော်သည် မဟာဂန္ဓာရုံကျောင်းတိုက်ကို စနစ်တကျတည်ထောင်ပြီး စာဝါများ ပို့ချပေးခဲ့ရာ ၃၇နှစ်အတွင်း ကျောင်းဆောင်၁၀ဝကျော်၊ သံဃာ၅၀ဝကျော်အထိ တိုးပွားလာသည်။ ထိုကာလအတွင်း ကျောင်းနေသံဃာတို့ကို နေ့စဉ် တစ်နေ့လျှင် စာ၃ဝါ ပို့ချပေးပြီး စာပေကျမ်းဂန်များလည်း ဆက်လက်ပြုစုသည်။ မဟာဂန္ဓာရုံကျောင်းတိုက်တွင် ငယ်ရွယ်သော သာမဏေများ၊ ရဟန်းများကို ရွေးချယ်လက်ခံပြီး စနစ်တကျ ပြုပြင်သည်။ စည်းကမ်းချက်များကို တိတိကျကျ ချမှတ် အကောင်အထည်ဖော်သည်။ မိမိကိုယ်တိုင် ဝိနည်းနှင့်အညီ ကျင့်သုံးပြီး ကျောင်းနေသံဃာများကိုလည်း တိတိကျကျ ကျင့်သုံးလိုက်နာတတ်အောင် ကြပ်မတ်ဆောင်ရွက်ခဲ့သည်။ မည်မျှစာတတ်စေ စိတ်ကောင်းမရှိလျှင် သာသနာ့အကျိုး မဆောင်ရွက်နှိုင် ဟု ခံယူကာ စိတ်ကောင်းရှိဖို့က ပထမ၊ ဝိနည်းလေးစားဖို့က ဒုတိယ၊ စာတတ်ဖို့က ဒဿမစသည်ဖြင့် အရေးပါမှု အတိုင်းအတာအလိုက် မူချ ကြပ်မတ်ခဲ့သည်။ ထို့ကြောင့် စံပြကျောင်းအဖြစ် ထင်ရှားလာခဲ့သည်။မန္တလေးပရိယတ္တိသာသနာ့ဟိတအသင်းကြီးအတွက် သာမဏေစာတော်ပြန်ပွဲ စည်းမျဉ်းကို ရေးဆွဲအကောင်အထည် ဖော်ခဲ့သည်။ ကျောင်းများတွင် ဗုဒ္ဓဘာသာသင်္ခန်းစာများ သင်ကြားပေးရေးအစီအစဉ်အရ နိုင်ငံတော်အစိုးရက တာဝန်ပေးအပ်သဖြင့် မူလတန်းများအတွက် ဗုဒ္ဓဘာသာလက်စွဲသင်္ခန်းစာများ ပြုစုခဲ့သည်။ ထို့ပြင် ဗုဒ္ဓဘာသာကလျာဏယုဝအသင်းဝိုင်အမ်ဘီအေက ဖွင့်လှစ်မည့် ဗုဒ္ဓဘာသာ အခြေခံသင်တန်းကျောင်းများအတွက်လည်းဗုဒ္ဓဘာသာသင်္ခန်းစာများအမည်ဖြင့် သူငယ်တန်းမှ ဒဿမတန်းအထိ ရေးသားပြုစုပေးခဲ့သည်။
မဟာဂန္ဓာရုံကျောင်းတိုက်မှ သံဃာတော်များ နံနက်ပိုင်း မေတ္တာပို့ကြစဉ်
သာသနာရေးအဖွဲ့အစည်းများနှင့် ဆောင်ရွက်မှု
ပြင်ဆင်ရန်
၁၃၁၂ ခု လွတ်လပ်ရေးရပြီးနောက် နိုင်ငံတော်အစိုးရက ပထမဆုံးဆက်ကပ်သောအဂ္ဂမဟာပဏ္ဍိတဘွဲ့တံဆိပ်တော်ကို ခံယူရရှိသည်။ ၁၃၁၅ ခု ဆဋ္ဌသင်္ဂါယနာတင်ပွဲ၌ ဆဋ္ဌသံဂီတိဩဝါဒါစရိယသံဃနာယက၊ ဆဋ္ဌသံဂီတိဘာရနိတ္တာရက၊ ဆဋ္ဌသံဂီတိပါဠိပဋိဝိသောဓက၊ ဆဋ္ဌသံဂီတိဩသာနသောဓေယျပတ္ထပါဌကအဖြစ် တင်မြှောက်ခြင်းခံရသည်။ ၁၃၂၆ ခုတွင် မှော်ဘီသာသနာသန့်ရှင်းပြန့်ပွားရေးအစည်းအဝေး၏ ဦးဆောင်အဖွဲ့ဝင်အဖြစ် ဆောင်ရွက်ရသည်။ ၁၃၃၇ ခုပဲခူးမြို့၌ ကျင်းပသော ရွှေကျင်နိကာယ ၁၁ ကြိမ်မြောက် ဂိုဏ်းလုံးကျွတ် အစည်းအဝေးမှ တွဲဖက်သာသနာပိုင် ရွှေကျင်နိကာယဥပဥက္ကဋ္ဌအဖြစ် တင်မြှောက်ခြင်း ခံရသည်။ ဆရာတော်သည် ကျမ်းပေါင်း၆၃ကျမ်း ရေးသား ပြုစုခဲ့ရာ သင်္ဂြိုဟ်ဘာသာဋီကာ၊ ရူပသိဒ္ဓိဘာသာဋီကာ စသည်ဖြင့် ဘာသာဋီကာအမည်တပ်သော ကျမ်းအများအပြားပါဝင်ပြီး ရတနာ့ဂုဏ်ရည်၊ ကိုယ်ကျင့်အဘိဓမ္မာ၊ ဘာသာသွေး၊ အနာဂတ်သာသနာရေး၊ နောက်ဆုံးဆယ်လ မြတ်ဗုဒ္ဓစသည်တို့သည် ထင်ရှား၏။ ပျံလွန်တော်မူကာနီး၂ရက်အလိုတွင် သုတ်မဟာဝါဘာသာဋီကာကျမ်းကို အဆုံးသတ်ခဲ့သည်။ ပျံလွန်တော်မမူမီ ၁၃ရက်အလိုတွင် မိမိ၏ ထေရုပ္ပတ္တိကိုတစ်ဘဝသံသရာအမည်ဖြင့် ရေးသားပြုစုခဲ့သည်။ ၁၃၃၉ ခု နတ်တော်လပြည့်ကျော်၂ရက် ၁၉၇၇ဒီဇင်ဘာ၂၇ရက် အင်္ဂါနေ့ညနေ ၄ နာရီ၊ ၃၀ နာရီတွင် ဘဝနတ်ထံ ပျံလွန်တော်မူခဲ့သည်။ ပျံလွန်တော်မူမည့် နေ့လယ်အထိ သုတ်ပါထေယျ အဋ္ဌကထာကို စာချပေးခဲ့၏။
ထင်ရှားသော ကျမ်းဂန်စာအုပ်များအချို့
ပြင်ဆင်ရန်
အခြေပြုသင်္ဂြိုဟ်
အခြေပြုသဒ္ဒါ
သင်္ဂြိုဟ်ဘာသာဋီကာ
အနာဂတ်သာသနာရေး
ကိုယ်ကျင့်အဘိဓမ္မာ
ရတနာ့ဂုဏ်ရည်
ဗုဒ္ဓဘာသာသင်္ခန်းစာများ၉တွဲ
ဘာသာသွေး
သုတ်မဟာဝါဘာသာဋီကာ
ဘာသာရေး ပြဿနာများ
ရုပ်ပုံရှင်ကျင့်ဝတ်
လူချမ်းသာ
ဗုဒ္ဓါနုဿတိဘာဝနာ
နောက်ဆုံးဆယ်လ မြတ်ဗုဒ္ဓ
တစ်ဘဝသံသရာကိုယ်တိုင်ရေးထေရုပ္ပတ္တိ
ဓမ္မစကြာနှင့် အနတ္တလက္ခဏသုတ် တရားတော်
အခြေပြုပဋ္ဌာန်း
သိပ္ပံအမြင်နှင့် ဗုဒ္ဓအဘိဓမ္မာအဖြေများ
ဘုရားဥပဒေတော်ကြီး
ဆရာတော် ရေးသားခဲ့သော ကျမ်းဂန်စာအုပ်များကို ဓမ္မဒေါင်းလုဒ်  က စုစည်းထားရှိသည်။၁
ပြင်ဆင်ရန်
ကိုးကား
ပြင်ဆင်ရန်
အမရပူရမြို့ ကျေးဇူးတော်ရှင် မဟာဂန္ဓာရုံ ဆရာတော် အရှင်ဇနကာဘိဝံသ ဓမ္ဓကျမ်းစာများ
ဇနကာဘိဝံသမဟာဂန္ဓာရုံဆရာတော်မှ ရယူရန်
ကဏ္ဍများ၁၉၀၀ မွေးဖွားသူများ
၁၉၇၇ ကွယ်လွန်သူများ
ဗုဒ္ဓဘာသာရဟန်းများ
မြန်မာ အမျိုးသား စာရေးဆရာများ
ဘုန်းတော်ကြီးများ
မြန်မာ စာရေးဆရာများ
ဤစာမျက်နှာကို ၅ အောက်တိုဘာ ၂၀၂၄၊ ၀၂၃၅ အချိန်တွင် နောက်ဆုံး ပြင်ဆင်ခဲ့သည်။
စာသားများကိုလိုင်စင်ဖြင့် ရရှိနိုင်ပြီး ထပ်ဆောင်းသတ်မှတ်ချက်များ ရှိနိုင်သည်။
အသေးစိတ်အတွက်အသုံးပြုခြင်းဆိုင်ရာ သတ်မှတ်ချက်များတွင် ကြည့်ပါ။
ကိုယ်ပိုင်ရေးရာ မူဝါဒ
ဝီကီပီးဒီးယား အကြောင်း
သတိပြုစရာများ
ဆော့ဖ်ဝဲလ်တီထွင်ရေးသားသူများ
စာရင်းအင်း
ကွတ်ကီး ထုတ်ပြန်ချက်
မိုလ်ဘိုင်း
ရှာဖွေရန်
ရှာဖွေရန်
ဇနကာဘိဝံသ မဟာဂန္ဓာရုံဆရာတော်
ဘာသာစကားများ ထည့်သွင်းရန်အကြောင်းအရာအသစ် ထပ်ထည့်ရန်
တမ်းပလိတ်          တမ်းပလိတ်           တမ်းပလိတ်           တမ်းပလိတ်            တမ်းပလိတ်            တမ်းပလိတ်            တမ်းပလိတ်             တမ်းပလိတ်             တမ်းပလိတ်