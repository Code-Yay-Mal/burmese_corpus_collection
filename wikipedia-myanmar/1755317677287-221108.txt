သခင်ကိုယ်တော်မှိုင်း  ဝီကီပီးဒီးယား၀၁၂၃၄၅၆၇၈၉ ဇန်နဝါရီဖေဖော်ဝါရီမတ်ဧပြီမေဇွန်ဇူလိုင်ဩဂုတ်စက်တင်ဘာအောက်တိုဘာနိုဝင်ဘာဒီဇင်ဘာသခင်ကိုယ်တော်မှိုင်းသခင်ကိုယ်တော်မှိုင်းပေါင်းစပ်ရမည့် ဆောင်းပါးများပေါင်းစပ်ရမည့် ဆောင်းပါးများအားလုံး၁၈၇၆ မွေးဖွားသူများ၁၉၆၄ ကွယ်လွန်သူများပထမ မြန်မာများမြန်မာ ကဗျာဆရာများမြန်မာ့နိုင်ငံရေးသမားများမြန်မာ အမျိုးသား စာရေးဆရာများမြန်မာ စာရေးဆရာများသခင်ကိုယ်တော်မှိုင်းမှိုင်း၊ကိုယ်တော်၊သခင်မာတိကာသို့ ခုန်သွားရန်ပင်မ မီနူးပင်မ မီနူး
ဘေးဘားသို့ရွှေ့ပါဝှက်ရန်
အညွှန်း
ဗဟိုစာမျက်နှာ
မာတိကာ
လက်ရှိဖြစ်ရပ်များ
ကျပန်းစာမျက်နှာ
ဝီကီပီးဒီးယား အကြောင်း
ဆက်သွယ်ရန်
ပါဝင်ပံ့ပိုးရန်
အကူအညီ
တည်းဖြတ်ခြင်း လေ့လာရန်
ပေါင်းကူးနေရာ
လတ်တလော အပြောင်းအလဲများ
ဖိုင်တင်ရန်
အထူး စာမျက်နှာများ
ရှာဖွေရန်
ရှာဖွေရန်
ပုံပန်းသွင်ပြင်
လှူဒါန်းမှု
အကောင့် ဖန်တီးရန်
အကောင့်ဝင်ရန်
ကိုယ်ပိုင် ကိရိယာများလှူဒါန်းမှု
ပံ့ပိုးရန်
အကောင့် ဖန်တီးရန်
အကောင့်ဝင်ရန်
ထွက်ပြီးသား တည်းဖြတ်သူများအတွက် စာမျက်နှာများပိုမို လေ့လာရန်
ဆွေးနွေးရန်
မာတိကာ
ဘေးဘားသို့ရွှေ့ပါဝှက်ရန်
အစပိုင်း
၁ငယ်ဘဝနှင့်ပညာရေး
၂အိမ်ထောင်ရေးနှင့်အလုပ်အကိုင်
၃မောင်လွမ်းမှဆရာလွမ်းဘဝ
၄ချဉ်ပေါင်ရွက်သည်မောင်မှိုင်း
၅အယ်ဒီတာဘဝ
၆ရေးသားခဲ့သည့်ဋီကာများ
၇မစ္စတာ မောင်မှိုင်းမှ သခင်ကိုယ်တော်မှိုင်းဘဝ
၈ပြည်တွင်းငြိမ်းချမ်းရေး ဆောင်ရွက်ချက်များ
၉ကွယ်လွန်ချိန်
၁၀ရေးသားခဲ့သော စာအုပ်များ
၁၁တည်းဖြတ်ခဲ့သောစာအုပ်များ
၁၂ဓာတ်ပုံများ
၁၃ကိုးကား
သခင်ကိုယ်တော်မှိုင်း
၁၀ ဘာသာစကားများ ၁၀ ခု
လင့်ခ်များကို တည်းဖြတ်ရန်
စာမျက်နှာ
ဆွေးနွေးချက်
မြန်မာဘာသာ
ဖတ်ရန်
ပြင်ဆင်ရန်
ရာဇဝင်ကြည့်ရန်
ကိရိယာများကိရိယာများ
ဘေးဘားသို့ရွှေ့ပါဝှက်ရန်
ဆောင်ရွက်ချက်များ
ဖတ်ရန်
ပြင်ဆင်ရန်
ရာဇဝင်ကြည့်ရန်
ယေဘုယျ
ဘယ်ကလင့်ခ်ထားလဲ
ဆက်စပ်သော အပြောင်းအလဲများ
ပုံသေလိပ်စာ
စာမျက်နှာ အချက်အလက်များ
ဤစာမျက်နှာကို ကိုးကားပြုရန်
အတိုကောက်  ရယူရန်
ပရင့်ပို့လွှတ်
စာအုပ်တစ်အုပ် ဖန်တီးရန်
အနေဖြင့် ရယူရန်
ပရင့်ထုတ်နိုင်သော ဗားရှင်း
အခြား ပရောဂျက်များတွင်
ဝီကီမီဒီယာ ကွန်မွန်းစ်
ဝီကီဒေတာ
ပုံပန်းသွင်ပြင်
ဘေးဘားသို့ရွှေ့ပါဝှက်ရန်
ဝီကီပီးဒီးယား မှ
မှိုင်း၊ ကိုယ်တော်၊ သခင်မှ ပြန်ညွှန်းထားသည်
ဤဆောင်းပါးကိုလွန်း၊ ဦးနှင့်ပေါင်းစပ်ရန်အကြံပြုထားပါသည်။ဆွေးနွေးရန်
သခင်ကိုယ်တော်မှိုင်းမွေးဖွားမောင်လွန်းမတ် ၂၃၊ ၁၈၇၆ဝါးလယ်ရွာ၊ပြည်ခရိုင်၊မြန်မာပြည်နယ်၊အိန္ဒိယနိုင်ငံကွယ်လွန်ဇူလိုင် ၂၃၊ ၁၉၆၄အသက်၈၈ရန်ကုန်မြို့၊မြန်မာနိုင်ငံထာဝရ အိပ်စက်ရာကန်တော်မင်ဉယျာဉ်ဂူဗိမာန်၊ရန်ကုန်မြို့၊မြန်မာနိုင်ငံကလောင်အမည်ပဏ္ဍိလေး၊ မောင်သမာဓိ၊ ဆရာလွန်း၊ ဘိုးဘိုးအောင်၊ မစ္စတာမောင်မှိုင်း၊ သခင်ကိုယ်တော်မှိုင်းအလုပ်အကိုင်ဝတ္ထုရေးဆရာ၊ ကဗျာဆရာ၊ ဂျာနယ်လစ်၊ နိုင်ငံရေးသမားကာလ၁၈၉၈၁၉၆၄စာပေအမျိုးအစားအမျိုးသားရေးထင်ရှားသည့်လက်ရာများမစ္စတာမောင်မှိုင်း မှာတော်ပုံ ဝတ္ထု ၁၉၁၆ရရှိသည့်ဆုများအလင်္ကာကျော်စွာဘွဲ့ ၁၉၅၀စတာလင်ငြိမ်းချမ်းရေးဆုဆိုဗီယက် ၁၉၅၄ဒေါက်တာဘွဲ့    ၁၉၆၀အိမ်ထောင်ဖက်ဒေါ်ရှင် ၁၉၀၃၁၉၁၃
ဆရာကြီးသခင်ကိုယ်တော်မှိုင်း
ဆရာကြီး သခင်ကိုယ်တော်မှိုင်းအား ၁၈၇၆ ခုနှစ် မတ်လ ၂၃ ရက်နေ့ မြန်မာ သက္ကရာဇ် ၁၂၃၇ ခုနှစ် တပေါင်းလပြည့်ကျော် ၁၄ ရက် ကြာသပတေးနေ့တွင် အဖ ဦးစံဒွန်း၊ အမိ ဒေါ်အုန်းတို့ကပြည်ခရိုင်ရွှေတောင်မြို့နယ်ဝါးလည် ဝါးလယ် ရွာတွင် မွေးဖွားခဲ့သည်။ မွေးချင်း ၅ ယောက်အနက် ဒုတိယမြောက်ဖြစ်ကာ ငယ်နာမည်မှာ မောင်လွန်း ဖြစ်သည်။
ငယ်ဘဝနှင့်ပညာရေး
ပြင်ဆင်ရန်
ငယ်စဉ်ကကျီးသဲလေးထပ်ဆရာတော်ဘုရားကြီးထံတွင် စာပေပညာကို ဆည်းပူးလေ့လာ သင်ယူခဲ့သည်။ ၁၈၈၃ ခုနှစ်တွင် ဦးလေးတော်သူ ဦးပဇင်း ဦးသီရိနှင့်အတူမန္တလေးသို့ လိုက်ပါသွားပြီးမြတောင်ကျောင်းတိုက် ဆရာတော်ဘုရားကြီးထံတွင် ကိုရင်ဝတ်ဖြင့် ပညာဆက်လက်ဆည်းပူးခဲ့သည်။ ရှင်အမည်မှာ ပဏ္ဍိတ ဖြစ်သည်။
၁၈၈၅ ခုနှစ် နိုဝင်ဘာလ ၂၉ ရက်နေ့တွင် နောက်ဆုံး မြန်မာဘုရင်သီပေါမင်းနှင့်မိဖုရား ပါတော်မူသည့် မြင်ကွင်းကို စာတော်ဝန် ဦးစံကျောင်း လက်ယမ်းပေါ်မှ မြင်တွေ့ခဲ့ရသည်။ ထိုနေ့မှာပင်စစ်ကိုင်းဘက်သို့ တောထွက်ခဲ့သည်။စစ်ကိုင်း၊ချောင်းဦး၊မုံရွာ၊ အလုံ၊ မောင်းထောင်၊ဘုတလင်၊ကန္နီဒေသများတွင် ၆ နှစ်ခန့်လှည့်လည်၍ စာပေပညာသင်ယူခဲ့ သည်။ အဂ္ဂိရတ်ဖိုထိုးခြင်းကိုလည်း ဝါသနာပါခဲ့သည်။
အိမ်ထောင်ရေးနှင့်အလုပ်အကိုင်
ပြင်ဆင်ရန်
၁၈၉၄ ခုနှစ်တွင် အဖ ဦးစံဒွန်းကွယ်လွန်သည်။ ၁၈၉၇ ခုနှစ်တွင် အစိုးရစစ် ၇ တန်းစာမေးပွဲကိုမုံရွာမြို့အလွတ်ပညာသင်ကျောင်းမှ ဦးပဏ္ဍိတ ရဟန်းအမည်ဖြင့် ဖြေဆိုအောင်မြင်ခဲ့သည်။ ၁၈၉၈ ခုနှစ်တွင်မော်လမြိုင်မြို့သို့ သွားရောက်ပြီး မြန်မာ့တိုင်း သတင်းစာတွင် ပဏ္ဍိလေးဟူသော ကလောင်အမည်ဖြင့် စာများ ကဗျာများ ရေးသားခဲ့သည်။၁
၁၉၀၀ ပြည့်နှစ် အသက် ၂၄ နှစ်အရွယ်တွင်ရန်ကုန်မြို့သို့ ရောက်ရှိလာပြီ ဇမ္ဗူ့ကျက်သရေ ပုံနှိပ်တိုက်တွင် စာစီအလုပ်ဝင်လုပ်သည်။ မကြာမီပင် ထိုပုံနှိပ်တိုက်တွင် စာပြင်ဆရာ ဖြစ်လာသည်။
၁၉၀၃ ခုနှစ်တွင်ရန်ကုန်မြို့ကြည့်မြင်တိုင်ငါးကျော်ဖိုရပ်နေ ဆန်စပါးပွဲစား ဦးနု၊ ဒေါ်နှင်းတို့၏သမီး ဒေါ်ရှင်နှင့် အကြောင်းပါခဲ့သည်။ ထိုနှစ်မှာပင် ဇမ္ဗူ့ကျက်သရေ ပုံနှိပ်တိုက်မှ ရန်ကုန်တိုင်း သတင်းစာတိုက်သို့ ပြောင်းရွှေ့ လုပ်ကိုင်သည်။
ဆရာကြီးသခင်ကိုယ်တော်မှိုင်း
မောင်လွမ်းမှဆရာလွမ်းဘဝ
ပြင်ဆင်ရန်
ဇာတ်စာအုပ်များလည်း အများအပြား ရေးသားခဲ့သည်။ ပြဇာတ်ပေါင်း ၈၀ ခန့် ရေးသားပြုစုခဲ့သည်။ ထို့နောက်မော်လမြိုင်မြို့မြန်မာတိုင်းမ်သတင်းစာ အယ်ဒီတာအဖြစ် ဝင်ရောက်လုပ်ကိုင်ကာ ပဏ္ဍိလေး၊ မောင်သမာဓိ အမည်များဖြင့် ဆောင်းပါးများ ရေးသားခဲ့သည်။ ၁၉၀၅ ခုနှစ်တွင် ရွှေတောင်မောင်လွမ်း ကလောင်အမည်ဖြင့် မော်လမြိုင်ရာဇဝင် ဝတ္ထုကို ရေးသားထုတ်ဝေခဲ့သည်။
ထိုနောက် ကဝိသာရ မြဉ္ဇူကျမ်း၊ ပရမတ္တသံခိပ်အခြေကျမ်း ဒုတိယတွဲတို့ကို ဆရာလွမ်း အမည်ဖြင့် ရေးသားခဲ့ပြန်သည်။ ၁၉၀၇ ခုနှစ်တွင် မြန်မာတိုင်းမ်သတင်းစာ ထုတ်ဝေမှု ရပ်ဆိုင်းသွားသောအခါဟင်္သာတမြို့အမရဝတီစာပုံနှိပ်တိုက်တွင် စာပြုအဖြစ် နှင့် အယ်ဒီတာအဖြစ် ခေတ္တဝင်ရောက်လုပ်ကိုင်သည်။
၁၉၁၀ ပြည့်နှစ်တွင်သူရိယသတင်းစာစတင်ထုတ်ဝေသောအခါ အယ်ဒီတာအဖြစ် တာဝန်ယူ လုပ်ကိုင်ခဲ့သည်။ ခေါင်းဆောင်ကြီးနှင့် ဘုန်းကြီးဒီပနီတို့ကို ရေးသားခဲ့သည်။ ကဗျာ ပရမတ္တသင်္ဂြိုဟ်ကို ရေးသားပြုစု ထုတ်ဝေခဲ့သည်။ မြန်မာရာဇဝင်ချုပ်၊ ရွှေနတ်တောင်ဘုရား စာအုပ်များကို ဆရာလွန်းအမည်ဖြင့် ရေးသားထုတ်ဝေခဲ့သည်။၂
ချဉ်ပေါင်ရွက်သည်မောင်မှိုင်း
ပြင်ဆင်ရန်
၁၉၁၂ ခုနှစ် တဝိုက်တွင် ခေတ်ပညာတတ် မြန်မာလူငယ်များအကြားတွင် အမည်ရှေ့၌ မစ္စတာတပ်ခြင်း ခေတ်စားကာ အင်္ဂလိပ်ကို အထင်တကြီး ရှိနေကြသည်။ အသင်းအစည်းအဝေးများတွင်ပင် မစ္စတာမေအောင်၊ မစ္စတာဘဖေ၊ မစ္စတာသိမ်းမောင် စသည်ဖြင့် မှတ်တမ်းတင် ရေးသားနေကြလေရာ ဆရာကြီးမှာ လွန်စွာစိတ်မကောင်း ဖြစ်ရသည်ဟု ဆိုသည်။ တိုင်းပြည်ခေါင်းဆောင်လုပ်ကြရမည့် လူငယ်များအမည်ရှေ့က မစ္စတာအမြီးပြုတ်သွားအောင် လုပ်မှဖြစ်တော့မည်ဟု ကြံစည်မိသည်။
ထိုအချိန်က ဝန်စာရေးဦးကြီး ရေးသားသည့် ချဉ်ပေါင်ရွက်သည်မောင်မှိုင်း ဝတ္ထုထွက်နေသည်။ ထိုဝတ္ထုထဲမှ ဇာတ်လိုက် မောင်မှိုင်းသည် လူရှုပ်လူပွေ၊ ကြာသမား မြာပွေသူဖြစ်၍ စာဖတ်သူတို့က အော့နှလုံးနာကြသည်။ ဆရာကြီးသည် ထိုမောင်မှိုင်း အမည်ကို ယူကာ ရှေ့က မစ္စတာတပ်ပြီး မစ္စတာမောင်မှိုင်း ကလောင်အမည်ယူ၍ သူရိယသတင်းစာတွင် ကြာ ဋီကာ ဆောင်းပါးများ ရေးသားသည်။ ထိုနောက် သူရိယသတင်းစာတွင်ပင် မစ္စတာမောင်မှိုင်း အမည်ဖြင့် ဗိုလ်ဋီကာ ဆောင်းပါးများ ဆက်လက်ရေးသားခဲ့သည်။ ထိုစဉ်က ဘိလပ်ပြန်ခေါ် နိုင်ငံခြားပြန်များ ယူကေနိုင်ငံမှ ပြန်လာသူများအကြားတွင် ထိုဆောင်းပါးများကြောင့် အတော်ဂယက်ရိုက် ပွက်လောထသွားသည်။ သတင်းစာတိုက်သို့ မေးကြ မြန်းကြ၊ ဆူပူကြ အပြန်အလှန် ဆောင်းပါးများ ရေးသားကြသည်။ ထိုနောက်ပိုင်းတွင် မြန်မာအမည်များရှေ့က မစ္စတာများ ပြုတ်သွားသည်။
အယ်ဒီတာဘဝ
ပြင်ဆင်ရန်
ဆရာကြီး အသက် ၄၀ အရွယ် ၁၉၁၄၁၅ ခန့်တွင် ဇနီးသည် ဒေါ်ရှင် ကွယ်လွန်သည်။ သားသမီးလေးဦးကျန်ခဲ့ကာ အငယ်ဆုံးသမီးလေးမှာ ၁၁ လအရွယ်သာရှိသေးသည်။ ဆရာကြီး အလွန် ကသီလင်တ ဖြစ်ရသည်။ ထိုမျှ ဒုက္ခရောက်သည့် နှစ်ပိုင်းများတွင် ဆရာကြီးသည် အရေးကြီးသည့် ဗိုလ်ဋီကာဆောင်းပါးများကို ရေးသားခဲ့သည်။ စာအုပ် အဖြစ် လည်း ရိုက်နှိပ်ထုတ်ဝေ နိုင်ခဲ့သည်။
ဆရာကြီးသည် ၁၉၂၀ ပြည့်နှစ်ခန့်အထိ သူရိယ သတင်းစာတိုက်တွင် မြန်မာစာဘက်ဆိုင်ရာ အယ်ဒီတာအဖြစ် ဆောင်ရွက်ခဲ့သည်။ သူရိယတွင် အယ်ဒီတာလုပ်သည်မှာ တိုင်းပြည်အကျိုး အတွက် ဖြစ်သော်လည်း သပိတ်မှောက် ကျောင်းသားများ ကိစ္စမှာ အလွန် အရေးကြီးသော အမျိုးသားရေး ကိစ္စဟု မြင်ကာ စားဝတ်နေရေး အခက်အခဲရှိသည့်ကြားမှ ကျောင်းသားများနှင့် အမ်အေ ဦးမောင်ကြီးတို့၏ တောင်းပန်ချက်အရ သူရိယ သတင်းစာမှ အလုပ်ထွက်ပြီး ဗဟန်း အမျိုးသားကောလိပ်တွင်မြန်မာစာပေနှင့် ရာဇဝင်ဘာသာရပ်များ ပို့ချသင်ကြားသည့် တာဝန်ကို ယူခဲ့သည်။
ရေးသားခဲ့သည့်ဋီကာများ
ပြင်ဆင်ရန်
မှန်နန်းရာဇဝင်တော်ကြီးကို ပြင်ဆင်တည်းဖြတ်ကာ ၁၉၂၁ ခုနှစ်မှာပင် ရေးသားထုတ်ဝေခဲ့သည်။ ၁၉၁၉ ခုနှစ်က ရေးသားခဲ့သော ဒေါင်းဋီကာကိုလည်း အမျိုးသား ပညာရေး အဖွဲ့ သင်ခန်းစာ သင်ရိုး ကော်မတီကကျောင်းသုံးစာအုပ်အဖြစ် ပြဋ္ဌာန်း ပေးခဲ့ သည်။ ၁၉၂၁ ခုနှစ်တွင် ဗြိတိသျှ အိမ်ရှေ့စံ ဝေလမင်းသား ဂုဏ်ပြုရတုရေးရန် ဉာဏ်ပူဇော်ခ ၁၀၀၀ ကျပ် ထိုခေတ်က ရွှေတစ်ကျပ်သားကို မြန်မာကျပ် ၁၀ ကျော်သာရှိ ချီးမြှင့်ပါမည်ဟု ဦးမေအောင်က ပန်ကြားရာ ဆရာကြီးက ငြင်းပယ်ခဲ့သည်။
၁၉၂၂ ခုနှစ်တွင် မျောက်ဋီကာ၊ ၁၉၂၃ နိုင်ငံရေး အကွဲအပြဲ ခေတ်တွင် မြောက်ကဏ္ဍိ တို့ကိုရေးခဲ့သည်။ ၁၉၂၅ ခုနှစ်တွင် မူလဂျီစီဘီအေ ဝံသာနုများနှင့် ၂၁ ဦးဂိုဏ်းသားများ စင်ပြိုင်ဖြစ်လာသည်ကို ပြန်လည် ညီညွတ်ကြစေရန် ဗန္ဓုလ ဂျာနယ်မှနေ၍ ခွေးဋီကာ ဆောင်းပါးများ ရေးသား သတိပေးခဲ့သည်။ရန်ကုန်တက္ကသိုလ်ကျောင်းသားသပိတ်ကြီးကို မော်ကွန်းတင်ထားသော ဘွိုင်းကောက်ဋီကာကိုလည်း ရေးသားကာ ၁၉၂၇ ခုနှစ်တွင် ထုတ်ဝေခဲ့သည်။
မစ္စတာ မောင်မှိုင်းမှ သခင်ကိုယ်တော်မှိုင်းဘဝ
ပြင်ဆင်ရန်
၁၉၂၈၂၉ ခုနှစ်များတွင်တောပုန်းကြီး စံဖဲကြိုးမိန့်ကျသည့် အမှုတွင် အယူခံ ကိစ္စကို ဆရာကြီး ဦးဆောင်ပေးခဲ့ပြီး မြင်းခြံထောင်အထိသွားကာ စံဖဲကို တွေ့ဆုံအားပေးခဲ့ သည်။
၁၉၃၀ ပြည့်နှစ်တွင်ဆရာစံတောင်သူလယ်သမား အရေးတော်ပုံကြီး ပေါ်ပေါက်လာသည့် အခါ သူရိယ သတင်းစာတွင် ဂဠုန် ဒီပနီ ဆောင်းပါးများရေးသားကာ  လွတ်လပ်ရေးအတွက် တောင်သူလယ်သမား တော်လှန်သူများ ဘက်မှ ဆရာကြီးသည် မားမားရပ်ခဲ့သည်။
၁၉၃၄ ခုနှစ်တွင်ရေနံချောင်းမြို့တွင် ကျင်းပသော ပထမအကြိမ် သခင်များ ညီလာခံသို့ တက်ရောက်ပြီး တို့ဗမာ အစည်းအရုံး၏ နာယကအဖြစ် တင်မြှောက်သည်ကို လက်ခံခဲ့သည်။ မစ္စတာ မောင်မှိုင်းမှ သခင်ကိုယ်တော်မှိုင်း အမည်သို့ ပြောင်းလဲခဲ့သည်။ ထိုနှစ်မှစ၍ တစ်နိုင်ငံလုံး အနှံ့အပြားသို့ သခင်လူငယ်များနှင့်အတူ တရားဟောထွက်ခဲ့သည်။ ၁၉၃၆ ခုနှစ် ရွေးကောက်ပွဲတွင် သခင်များ ပါဝင်ယှဉ်ပြိုင်ကြရာ လူငယ်များနှင့် အတူ ဆရာကြီး လိုက်လံ တရားဟောသည်။
၁၉၃၈ ခုနှစ်တွင် သခင်ဋီကာကို ရေးသားသည်။ ရေနံမြေ အလုပ်သမား အရေးတော်ပုံတွင် လည်း တက်ကြွစွာ အားပေးခဲ့သည်။ ၁၉၃၉ ခုနှစ်တွင် မော်လမြိုင်ညီလာခံကို တက်ရောက် သည်။ ထိုခရိုင်အတွင်း အနှံ့ တရားဟောထွက်ခဲ့သည်။ ၁၉၄၀ သာယာဝတီ ညီလာခံ၊ ၁၉၄၁ ခုနှစ်မန္တလေးညီလာခံနှင့် ပဲခူး လယ်သမား ညီလာခံများကို တက်ရောက်ခဲ့သည်။ တို့ဗမာ အစည်းအရုံး နာယကအဖြစ် နိုင်ငံတစ်ဝန်း နယ်ချဲ့ ဆန့်ကျင်ရေး အမျိုးသားလွတ်မြောက်ရေး တရားများ ဟောခဲ့သည်။
၁၉၄၁ ခုနှစ်တွင် ဗြိတိသျှ နယ်ချဲ့ တော်လှန်ရေးအတွက် ဆရာကြီး မြေအောက် လျှိုး ခဲ့ရသည်။ ဗြိတိသျှ၏ နံပါတ် တစ် ရန်သူတော်အဖြစ် ကြေညာကာ ဖမ်းဝရမ်း အထုတ်ခံခဲ့ရ သည်။ဟင်္သာတခရိုင်ဒေါင့်ကြီးရွာ၊ ထိုမှတဆင့်ဇလွန်တစ်ဘက်ကမ်း၊ ထိုနောက်သာယာဝတီ၊ အနောက်စံရွေး၊ ဘိုခေါင်၊ ထိုမှပဲခူးစသဖြင့် အမျိုးမျိုး ဒုက္ခခံကာ လှည့်လည် တိမ်းရှောင်နေခဲ့ရသည်။
၁၉၄၄၄၅ ဖက်ဆစ်ဂျပန်တော်လှန်ရေးကာလတွင်လည်း ဆရာကြီးသည် တပည့် သခင်များနှင့် အတူ ရှောင်တိမ်း ပုန်းအောင်းနေရပြန်သည်။
ပြည်တွင်းငြိမ်းချမ်းရေး ဆောင်ရွက်ချက်များ
ပြင်ဆင်ရန်
၁၉၅၃ ခုနှစ်တွင်တရုတ်ပြည်၊မွန်ဂိုးလီးယား၊ဟန်ဂေရီနှင့်ဆိုဗီယက်ယူနီယံနိုင်ငံများသို့ ခရီးလှည့်လည်ခဲ့သည်။ ၁၉၅၅ ခုနှစ်တွင် ဆရာကြီးအား ငြိမ်းချမ်းရေး စတာလင်ဆု အပ်နှင်းခဲ့ကြသည်။၃၁၉၅၇ ခုနှစ်တွင်သီဟိုဠ်နှင့်အိန္ဒိယနိုင်ငံများသို့ ငြိမ်းချမ်းရေး ကွန်ဖရက် တက်ရောက်ရန် သွားရောက်ခဲ့သည်။ ၁၉၆၀ ပြည့်နှစ်တွင် အရှေ့ ဂျာမနီ ဟမ်းဘတ် တက္ကသိုလ်က ဂုဏ်ထူးဆောင် ပါရဂူဘွဲ့ ဒေါက်တာဘွဲ့ ကို ဆရာကြီးအားအပ်နှင်းခဲ့သည်။ ထိုနှစ်တွင်ပင် အရှေ့ ဂျာမနီ သို့ ဆေးကုသရန် သွားရောက်ခဲ့သည်။ ၁၉၆၃ ခုနှစ် ဩဂုတ်လ ၆ ရက်နေ့ ရန်ကုန်မြို့တော်ခန်းမတွင် ကျင်းပသည့် ဟီရိုရှီးမားနေ့ အခမ်းအနားသို့ သဝဏ်လွှာ ပေးပို့ခဲ့သည်။
ကွယ်လွန်ချိန်
ပြင်ဆင်ရန်
ဆရာကြီးသခင်ကိုယ်တော်မှိုင်းသည် အသက်  ၈၉  နှစ်အရွယ် ၁၉၆၄ ခုနှစ်၊ ဇူလိုင်လ ၂၃ ရက်  ကြာသပတေးနေ့  နံနက် ၁ နာရီခွဲတွင် လူကြီးရောဂါဖြင့် ရန်ကုန်မြို့ စမ်းချောင်းမြို့နယ် အမှတ်  ၅  ၊ ချမ်းသာလမ်းနေအိမ်၌ ကွယ်လွန်သွားခဲ့သည်။ ထို့နောက် ဩဂုတ်လ ၈ ရက်နေ့လယ်တွင် ဆရာကြီး၏ ကြွင်းကျန်ရစ်သော ရုပ်ကလာပ်ကို စမ်းချောင်းမဏ္ဍပ်မှ  ရွှေတိဂုံဘုရားလမ်း ကန်တော်မင်္ဂလာပန်းခြံသို့ ပို့ဆောင် ဂူသွင်းသင်္ဂြိုဟ်ခဲ့သည်။
ကွယ်လွန်ချိန်၌ သားသမီး ၄ ဦး၊ မြေး ၁၅ ဦးနှင့် မြစ် ၆၁ ဦး ကျန်ရစ်ခဲ့သည်။
ရေးသားခဲ့သော စာအုပ်များ
ပြင်ဆင်ရန်
ညီတော်မင်းနန် ချွတ်ခန်း ဟောစာသစ်၁၉၀၂
ရွှေတိဂုံဘုရားအမှူးကို ကျားအဖူးတက်သော ဇာတ်ဆန်း၁၉၀၃
ကျမိုင်းမောင်နှင့် စောမြိုင် ပြဇာတ်၁၉၀၃
ကုလားလေး ဗျတ်ဝိ ဗျတ္တ ပြဇာတ်၁၉၀၃
မော်လမြိုင် ရာဇဝင် ဝတ္ထုပထမတွဲ ၁၉၀၅
ကဗျာ သာရမဉ္ဇူ၁၉၀၆
ဝရမတ္တ သံခိပ် အဖြေကျမ်းဒုတိယတွဲ ၁၉၀၆
အလောင်းတော် သုဝဏ္ဏသျှံ ပြဇာတ်၁၉၀၇
ချင်းမလေး ဝါနု ပြဇာတ်သစ်၁၉၀၈
သူခိုး ထိလပ် ပြဇာတ်၁၉၀၈
ကျောက်ဝိုင်းသမိုင်း၊ ရေကင်းသူ မရွှေပွင့် ပြဇာတ်၁၉၀၉
ကဗျာ့သာရတ္တ သဂြိုဟ်၁၉၁၀
သီရိဓမ္မာသောကမင်းကြီး ပြဇာတ်ပထမတွဲ ၁၉၁၁
ရွှေနန်းတော်သမိုင်းနှင့် ရာဇဝင်ချုပ်၁၉၁၁
လက်မှုပညာ ဋီကာ၁၉၁၃
ဗိုလ်ဋီကာ၁၉၁၄
ကဆုန် ညောင်ရေသွန်းပွဲတော် အတ္ထုပ္ပတ္တိစာတန်း၁၉၁၄
ဆောင်းပါး ပေါင်းချုပ်ကြီးပထမတွဲ ၁၉၁၄
မှာတော်ပုံ ဝတ္ထုပထမတွဲ ၁၉၁၆
အီနောင် နန်းတွင်း ဇာတ်တော်သစ်၁၉၁၇
ဓမ္မစေတီမင်း အတ္ထုပ္ပတ္တိ၁၉၁၈
ကေသာသီရိ နန်းတွင်းဇာတ်တော်ကြီး၁၉၁၈
ပဲခူး ရာဇဝင် ဇာတ်တော်ကြီး၁၉၁၉
ဒေါင်းဋီကာသစ်၁၉၂၀
မှာတော်ပုံ ဝတ္ထုဒုတိယတွဲ ၁၉၂၁
ဘွိုင်းကောက် ဋီကာ၁၉၂၁
မှာတော်ပုံ ဝတ္ထုတတိယတွဲ ၁၉၂၁
မှန်နန်း ရာဇဝင်တော်သစ်ပထမတွဲ ၁၉၂၂
မျောက်ဋီကာ၁၉၂၃
မျောက်ကဏ္ဍိ၁၉၂၃
ခွေးဋီကာ၁၉၂၅
ဒေါင်းကဏ္ဍိပထမတွဲ ၁၉၃၁
ဂဠုန်ပျံ ဒီပနီ ဋီကာ၁၉၃၁
မန္တလေးမြို့ ရွှေရေးဆောင်ဆရာတော်ကြီ ဦကြည်၏ ထေရုပ္ပတ္တိကထာ၁၉၃၅
ခွေးကဏ္ဍိပထမတွဲ ၁၉၃၆
ခွေးကဏ္ဍိဒုတိယတွဲ ၁၉၃၆
သခင်ဋီကာ၁၉၃၈
အာဇာနည် ဗိမာန် ဋီကာ၁၉၄၈
ဗမာပြည်တွင်းရေး မည်ကဲ့သို့ ဖြေရှင်းမည်နည်း၊ သခင်ကိုယ်တော်မှိုင်းနှင့် ပြည်တွင်းငြိမ်းချမ်းရေး၁၉၄၈
အနာဂတ်ဇာတ်ခုံ ဒီဠုံ ဋီကာ၁၉၅၀
လေးချိုးပေါင်းချုပ်ပထမတွဲ ၁၉၅၅
စစ်ကိုင်းပြန် မှာတော်ပုံ၁၉၇၁
လက်ရွေးစင် လေးချိုးတရာ၁၉၇၃
တို့ဗမာ ဝတ်ရွတ်စဉ်၁၉၇၆
အနုသာသန ခေါ် ဂမ္ဘီရပျို့ အဖြေ
ဦးပုည မေတ္တာစာ
မှန်နန်း ရာဇဝင်ချုပ်
ကုန်းဘောင်ပေါ်လစ်တစ်
ကလဟ ဝိနစ္ဆယ
တက္ကသိုလ် ပန်တူဝိနစ္ဆယ
ပဌမတ္ထဝိဘာဝနီကျော်ဋီကာ
အဝနန်းတော်
မြန်မာ့ဇေယာသဝဏ်
ကျော် ၄ ဆူ ဘုရားတိုင် လေးချိုးကြီးများ
သခင်ညီလာခံ ဩဘာဆောင်းပါးများ
မင်္ဂလာရတုများ
အရေးတော်ပုံ ဆောင်းပါးများ
အရမ်းကာရ ဝိသောဓနီ
စုန်တော်မူ မှာတမ်း
တည်းဖြတ်ခဲ့သောစာအုပ်များ
ပြင်ဆင်ရန်
မောင်စံသူ၊ရွှေနန်းဘွဲ့ မှာတမ်း၁၉၁၃
မဏိကက်၊နန်းတွင်း ဇာတ်တော်ကြီး ၁၉၁၇
ဦးဘိုးသစ်၊ကဗျာရေးနည်း နိသျှည်းကျမ်းကြီး၁၉၂၄
မောင်ချစ်စရာ၊မြန်မာစာ ညွန့်ပေါင်း ဋီကာ၁၉၂၅
တောင်တွင်းကြီးမြို့ ဆရာတော်၊ဟိတသိဒ္ဓက ဝတ္ထု၁၉၂၉
၊ပုံတောင်နိုင် မော်ကွန်း
ဦးထွန်းဖေ၊မြန်မာစာ အတ္ထုပ္ပတ္တိ အကျဉ်းချုပ်၁၉၃၃
ဒုတိယ နဝဒေး၊စကြာမင်းမယ်တော် ဆင်ဖြူရှင်မ ဧချင်း၁၉၃၄
သခင်လေးမောင်၊ဒို့ဝတ္တရားကြီး
မြဒေါင်းညို ဦးအောင်သိန်း၊ဝသုမြေပထမပိုင်း ၁၉၃၈
ဦးအုန်းမောင်၊ကျောင်းသုံး မြန်မာရာဇဝင်သစ်၁၉၄၈
ဗိုလ်သိမ်းဆွေ၊ဗိုလ်ချုပ်အောင်ဆန်း အတ္ထုပ္ပတ္တိ၁၉၅၁
မဟာတင်၊လွတ်လပ်ရေးနှင့် ဗိုလ်ချုပ် မော်ကွန်း၁၉၅၂
ဆရာရွှေ၊မြန်မာ ရှေးဟောင်းကဗျာ ညွန့်ပေါင်း
၊တရုတ် အရပ်ရပ်ရောက်သည့် အရေးတော်ပုံ
ဓာတ်ပုံများ
ပြင်ဆင်ရန်
၁၉၅၂ ခုနှစ် က တရုတ်နိုင်ငံ ပီကင်း ပစိဖိတ်ဒေသ ငြိမ်းချမ်းရေးကွန်ဖရင့် သို့ရွှေဥဒေါင်း၊ သခင်ကိုယ်တော်မှိုင်း၊လူထုဦးလှတို့ အတူ  တက်ရောက်ခဲ့စဉ်
သခင်စိုးငြိမ်းချမ်းရေး ကိုယ်စားလှယ်ခေါင်းဆောင် အဖြစ် လာရောက်ခဲ့စဉ်က တွေ့ဆုံစဉ်
၁၉၄၅ ဂျပန်ခေတ်တွင် မြေးတစ်စု နှင့် ဆရာမှိုင်း
သခင်ကိုယ်တော်မှိုင်း အုတ်ဂူရှိ အမှတ်အသား
ကိုးကား
ပြင်ဆင်ရန်
ငြိမ်းဝေ။ လေးချိုးဘုရင် သခင်ကိုယ်တော်မှိုင်း
ဆရာကြီး သခင်ကိုယ်တော်မှိုင်း ၏ ၁၃၂ နှစ်မြောက် မွေးနေ့
၊၊   ။
အာဏာပိုင် ထိန်းချုပ်မှု
သခင်ကိုယ်တော်မှိုင်းမှ ရယူရန်
ကဏ္ဍများ၁၈၇၆ မွေးဖွားသူများ
၁၉၆၄ ကွယ်လွန်သူများ
ပထမ မြန်မာများ
မြန်မာ ကဗျာဆရာများ
မြန်မာ့နိုင်ငံရေးသမားများ
မြန်မာ အမျိုးသား စာရေးဆရာများ
မြန်မာ စာရေးဆရာများ
ဝှက်ထားသော ကဏ္ဍများပေါင်းစပ်ရမည့် ဆောင်းပါးများ
ပေါင်းစပ်ရမည့် ဆောင်းပါးများအားလုံး
ဤစာမျက်နှာကို ၁၁ ဩဂုတ် ၂၀၂၅၊ ၁၇၃၈ အချိန်တွင် နောက်ဆုံး ပြင်ဆင်ခဲ့သည်။
စာသားများကိုလိုင်စင်ဖြင့် ရရှိနိုင်ပြီး ထပ်ဆောင်းသတ်မှတ်ချက်များ ရှိနိုင်သည်။
အသေးစိတ်အတွက်အသုံးပြုခြင်းဆိုင်ရာ သတ်မှတ်ချက်များတွင် ကြည့်ပါ။
ကိုယ်ပိုင်ရေးရာ မူဝါဒ
ဝီကီပီးဒီးယား အကြောင်း
သတိပြုစရာများ
ဆော့ဖ်ဝဲလ်တီထွင်ရေးသားသူများ
စာရင်းအင်း
ကွတ်ကီး ထုတ်ပြန်ချက်
မိုလ်ဘိုင်း
ရှာဖွေရန်
ရှာဖွေရန်
သခင်ကိုယ်တော်မှိုင်း
၁၀ ဘာသာစကားများ ၁၀ ခုအကြောင်းအရာအသစ် ထပ်ထည့်ရန်
တမ်းပလိတ်           တမ်းပလိတ်           တမ်းပလိတ်           တမ်းပလိတ်           တမ်းပလိတ်            တမ်းပလိတ်            တမ်းပလိတ်             တမ်းပလိတ်             တမ်းပလိတ်