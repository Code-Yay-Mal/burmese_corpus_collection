ဗဟိုအင်အားကြီး နိုင်ငံများ  ဝီကီပီးဒီးယား၀၁၂၃၄၅၆၇၈၉ ဇန်နဝါရီဖေဖော်ဝါရီမတ်ဧပြီမေဇွန်ဇူလိုင်ဩဂုတ်စက်တင်ဘာအောက်တိုဘာနိုဝင်ဘာဒီဇင်ဘာဗဟိုအင်အားကြီးနိုင်ငံများဗဟိုအင်အားကြီး နိုင်ငံများ   ပထမကမ္ဘာစစ်ဗဟိုအင်အားကြီးနိုင်ငံများမာတိကာသို့ ခုန်သွားရန်ပင်မ မီနူးပင်မ မီနူး
ဘေးဘားသို့ရွှေ့ပါဝှက်ရန်
အညွှန်း
ဗဟိုစာမျက်နှာ
မာတိကာ
လက်ရှိဖြစ်ရပ်များ
ကျပန်းစာမျက်နှာ
ဝီကီပီးဒီးယား အကြောင်း
ဆက်သွယ်ရန်
ပါဝင်ပံ့ပိုးရန်
အကူအညီ
တည်းဖြတ်ခြင်း လေ့လာရန်
ပေါင်းကူးနေရာ
လတ်တလော အပြောင်းအလဲများ
ဖိုင်တင်ရန်
အထူး စာမျက်နှာများ
ရှာဖွေရန်
ရှာဖွေရန်
ပုံပန်းသွင်ပြင်
လှူဒါန်းမှု
အကောင့် ဖန်တီးရန်
အကောင့်ဝင်ရန်
ကိုယ်ပိုင် ကိရိယာများလှူဒါန်းမှု
ပံ့ပိုးရန်
အကောင့် ဖန်တီးရန်
အကောင့်ဝင်ရန်
ထွက်ပြီးသား တည်းဖြတ်သူများအတွက် စာမျက်နှာများပိုမို လေ့လာရန်
ဆွေးနွေးရန်
မာတိကာ
ဘေးဘားသို့ရွှေ့ပါဝှက်ရန်
အစပိုင်း
၁သုံးနိုင်ငံမဟာမိတ်
၂ပထမကမ္ဘာစစ်တွင် ပါဝင်ပတ်သက်ခြင်း
ပထမကမ္ဘာစစ်တွင် ပါဝင်ပတ်သက်ခြင်း၂၁အကဲဆတ်ကာလ
၂၂ပထမကမ္ဘာစစ်အသွင်
၂၃ဂျပန်နှင့် ဩစတြေးလျတပ်များ ပါဝင်ပတ်သက်လာခြင်း
၂၄ကြားနေသည့် အီတလီ
၃အော်တိုမန်နှင့် ဘူလ်ဂေးရီးယား
အော်တိုမန်နှင့် ဘူလ်ဂေးရီးယား၃၁အော်တိုမန် အင်ပါယာ
၃၂မိတ်ဖက်မှ ရန်ဖက်အဖြစ်သို့
၃၃ဘူလ်ဂေးရီးယား
၄ဗဟိုအင်အားကြီး နိုင်ငံများ ပြိုကွဲခြင်း
ဗဟိုအင်အားကြီး နိုင်ငံများ ပြိုကွဲခြင်း၄၁
၄၂
ဗဟိုအင်အားကြီး နိုင်ငံများ
၇၈ ဘာသာစကားများ ၇၈ ခု
လင့်ခ်များကို တည်းဖြတ်ရန်
စာမျက်နှာ
ဆွေးနွေးချက်
မြန်မာဘာသာ
ဖတ်ရန်
ပြင်ဆင်ရန်
ရာဇဝင်ကြည့်ရန်
ကိရိယာများကိရိယာများ
ဘေးဘားသို့ရွှေ့ပါဝှက်ရန်
ဆောင်ရွက်ချက်များ
ဖတ်ရန်
ပြင်ဆင်ရန်
ရာဇဝင်ကြည့်ရန်
ယေဘုယျ
ဘယ်ကလင့်ခ်ထားလဲ
ဆက်စပ်သော အပြောင်းအလဲများ
ပုံသေလိပ်စာ
စာမျက်နှာ အချက်အလက်များ
ဤစာမျက်နှာကို ကိုးကားပြုရန်
အတိုကောက်  ရယူရန်
ပရင့်ပို့လွှတ်
စာအုပ်တစ်အုပ် ဖန်တီးရန်
အနေဖြင့် ရယူရန်
ပရင့်ထုတ်နိုင်သော ဗားရှင်း
အခြား ပရောဂျက်များတွင်
ဝီကီမီဒီယာ ကွန်မွန်းစ်
ဝီကီဒေတာ
ပုံပန်းသွင်ပြင်
ဘေးဘားသို့ရွှေ့ပါဝှက်ရန်
ဝီကီပီးဒီးယား မှ
ဗဟိုအင်အားကြီး နိုင်ငံများဆိုသည်မှာ ၁၉ ရာစုတစ်လျှောက်ကာလများတွင် ဥရောပရှိ နိုင်ငံများကြား စုဖွဲ့ခဲ့ကြသော မဟာမိတ်အုပ်စုတစ်ခုဖြစ်သည်။ဗြိတိန်၊ပြင်သစ်နှင့်ရုရှတို့ စုဖွဲ့သောညီညွတ်သောသုံးနိုင်ငံမဟာမိတ်အုပ်စုနှင့်အပြိုင် ဖွဲ့ထားသည့် ဤအုပ်စုတွင်ဂျာမနီ အင်ပါယာ၊ဩစတြီးယားဟန်ဂေရီ အင်ပါယာ၊အော်တိုမန် အင်ပါယာနှင့်ဘူလ်ဂေးရီးယားနိုင်ငံတို့ အဖွဲ့ဝင်အဖြစ် ပါဝင်ခဲ့ကြသည်။
ဗဟိုအင်အားကြီး နိုင်ငံများ၁၉၁၄၁၉၁၈၁၅ အောက်တိုဘာ ၁၉၁၅ ကာလက ဗဟိုအင်အားကြီး နိုင်ငံများ၏ မြေပုံ
ပါဝင်သောနိုင်ငံများဂျာမန်အင်ပါယာ
ဩစတြီးယားဟန်ဂေရီအင်ပါယာ
အော်တိုမန်အင်ပါယာ
ဘူလ်ဂေးရီးယား
လက်ရှိအခြေအနေစစ်ရေးမဟာမိတ်
သုံးနိုင်ငံမဟာမိတ်
ပြင်ဆင်ရန်
သုံးနိုင်ငံမဟာမိတ်ဟူသည့် မဟာမိတ်စုဖွဲ့မှုကိုဂျာမနီ၊ဩစတြီးယားဟန်ဂေရီနှင့်အီတလီတို့သည် ၁၈၈၂ ခုနှစ် မေလ ၂၀ ရက်နေ့တွင် စုဖွဲ့ခဲ့ကြသည်။ ထို့အရင် ၁၈၇၉ ခုနှစ်ကတည်းကပင်  ဂျာမနီနှင့်ဩစတြီးယားဟန်ဂေရီတို့သည် အလွန်နီးကပ်သည့်နှစ်ပြည်ထောင်မဟာမိတ်ဖြစ်နေကြပြီးဖြစ်သည်။မြောက်ပိုင်းအာဖရိကကို သိမ်းပိုက်ရန် ရည်မှန်းချက်များကိုပြင်သစ်ထံတွင် ဆုံးရှုံးရပြီးနောက် အီတလီသည် ပြင်သစ်ကို ထိုးနှက်ရန် အကူအညီများအဖြစ် ဂျာမနီနှင့် ဩစတြီးယားဟန်ဂေရီတို့ကို လက်တွဲခဲ့သည်။သုံးနိုင်ငံမဟာမိတ်သည် အဖွဲ့ဝင်တစ်နိုင်ငံငံကို အခြားအင်အားကြီး နိုင်ငံတစ်နိုင်ငံမှ လာရောက် တိုက်ခိုက်သည်ရှိသော် ကျန်နိုင်ငံများက ထိုအဖွဲ့ဝင်နိုင်ငံဘက်က ကူ၍ စစ်တိုက်ပေးရမည်ဟူသည့် မူအပေါ်ကို အခြေခံသည်။ ဂျာမနီနှင့် ဩစတြီးယားဟန်ဂေရီသည် အီတလီက ပြင်သစ်ကို မည်သို့ပင်ဖြစ်စေ ဝင်ရောက်တိုက်ခိုက်ပါက ကူညီမည်ဟုလည်း ကတိပြုကြသည်။ အီတလီကလည်း ဂျာမနီကို ပြင်သစ်က လာရောက်တိုက်ခိုက်ပါက ဂျာမနီဘက်မှ ကူညီမည်ဟု ပြန်လည်ကတိပေးသည်။ ထိုအချိန်တွင် ဂျာမနီနှင့် ပြင်သစ်သည် သဘောထားတင်းမာနေချိန်ဖြစ်သည်။ ဩစတြီးယားဟန်ဂေရီနှင့် ရုရှတို့ စစ်မက်ဖြစ်ပွားပါက အီတလီသည် မည်သည့်ဘက်မျှမပါပဲ ကြားနေပေးရမည်ဖြစ်သည်။
ဗဟိုအင်အားကြီးနိုင်ငံများ၏ ခေါင်းဆောင်များ
ပထမကမ္ဘာစစ်တွင် ပါဝင်ပတ်သက်ခြင်း
ပြင်ဆင်ရန်
အကဲဆတ်ကာလ
ပြင်ဆင်ရန်
ဇွန်လ ၂၈ ရက် ၁၉၁၄ ခုနှစ်တွင် ဩစတြီးယားဟန်ဂေရီ၏ အိမ်ရှေ့စံမင်းသားကြီးဖရန့်ဇ် ဖာဒီနန်ကိုဆာရာယေဗိုတွင် ဘော့စနီးယားဆာဘ့် လူငယ်တစ်ဦးက လုပ်ကြံမှုဖြစ်ပွားပြီးနောက် ဩစတြီးယားဟန်ဂေရီနှင့်ဆားဘီးယားကြား တင်းမာမှုများသည် စစ်ဖြစ်ရန် အလားအလာရှိနေခဲ့သည်။
ဩစတြီးယားဟန်ဂေရီသည် ဖရန့်ဇ် ဖာဒီနန် လုပ်ကြံခံရခြင်းကိုဆားဘီးယားအစိုးရက ကြိုးကိုင်သည်ဟု မှတ်ယူခဲ့သည်။ ဆာဘီးယားအမျိုးသားရေးဝါဒီများ၏ဆလဗ်ပြည်ထူထောင်ရန် လှုံ့ဆော်မှုများသည်လည်း ဩစတြီးယားဟန်ဂေရီပြိုကွဲမည့်အရေးဟု ယူဆထားသည်။ ဩစတြီးယားဟန်ဂေရီသည် မင်းသားကြီး လုပ်ကြံခံရခြင်းနှင့် ပတ်သက်သည့် စုံစမ်းစစ်ဆေးမှုများပါဝင်သည့် တောင်းဆိုချက် အများအပြားကို ဆားဘီးယားအစိုးရထံ ပေးပို့သည်။ ဆားဘီးယားအစိုးရသည် တောင်းဆိုချက်အများစုကို လက်ခံသော်လည်း အချို့သော မလိုက်လျောနိုင်သည့် တောင်းဆိုချက်များအတွက် နိုင်ငံတကာကြီးကြပ်မှု အဆုံးအဖြတ်ကိုသာ ခံယူမည်ဟု အကြောင်းပြန်ခဲ့သည်။ ဆားဘီးယားသည် ဩစတြီးယားဟန်ဂေရီ၏ စစ်ရေးခြေလှမ်းကို ရိပ်စားမိကာ ရုရှထံ အကူအညီတောင်းခဲ့သည်။ ရှရုအင်ပါယာက ဩစတြီးယားဟန်ဂေရီက ဆားဘီးယားအပေါ် စစ်ပွဲစတင်လာပါက အငြိမ်နေမည်မဟုတ်ကြောင်း ကြေညာသည်။
တစ်ဖက်တွင်မူ ဂျာမနီအင်ပါယာသည် ဩစတြီးယားဟန်ဂေရီကို အကယ်၍ ဆားဘီးယားနှင့် စစ်ဖြစ်၍ ရုရှ ပါဝင်ပတ်သက်လာပါက ဩစတြီးယားဟန်ဂေရီဘက်မှ ဝင်ရောက်ကူညီမည်ဟု အကြောင်းကြားသည်။ ရုရှသည်လည်း တပ်များကို အရွှေ့အပြောင်း ခပ်စိတ်စိတ်ပြုလုပ်နေခဲ့သည်။
ဩစတြီးယားသည် ဆားဘီးယား၏ လိုက်လျောပေးချက်များကို မလုံလောက်ဟု သတ်မှတ်ကာ ဆားဘီးယားအပေါ် စစ်ရေးအရဖြေရှင်းရန် ဆုံးဖြတ်ခဲ့သည်။ဂျူလိုင် ၂၈ ၁၉၁၄ ခုနှစ်တွင် ဆားဘီးယားအပေါ် စစ်ကြေညာကြောင်း ဩစတြီးယားဟန်ဂေရီက ကြေညာခဲ့သည်။ တစ်ပါတ်အတွင်းတွင်ဥရောပ၏ နယ်မြေအများအပြားတွင် စစ်မီးဟုန်းဟုန်းတောက်လာသည်။
ပထမကမ္ဘာစစ်ကာလကမဟာမိတ်များနှင့် ဗဟိုအင်အားကြီး နိုင်ငံများ
မဟာမိတ်များ
မဟာမိတ်များဘက်မှ ပါဝင်သည့်ကိုလိုနီနယ်များကိုယ်ပိုင်ဒေသများသိမ်းပိုက်နယ်မြေများ
ဗဟိုအင်အားကြီး နိုင်ငံများ
ဗဟိုအင်အားကြီးနိုင်ငံများ၏ကိုလိုနီနယ်များသိမ်းပိုက်နယ်မြေများ
ကြားနေနိုင်ငံများ
ပထမကမ္ဘာစစ်အသွင်
ပြင်ဆင်ရန်
ဂျာမနီသည် ရုရှ၏ တပ်ပြောင်းရွှေ့မှုများကို ရန်စခြင်းဟု ယူဆခဲ့သည်။ ရုရှကမူ ထိုတပ်ပြောင်းရွှေ့မှုများသည် ဂျာမနီနှင့်စစ်ဖြစ်ပွားရန် ပြင်ဆင်နေခြင်းမဟုတ်ပဲ ဩစတြီးယားဟန်ဂေရီနှင့် ဆားဘီးယားကြား တင်းမာမှုများအတွက်သာ ဖြစ်ကြောင်း ဂျာမနီကို ကတိပေးခဲ့သည်။ ဂျာမနီက ရုရှ၏ ချေပချက်များကို အခြေအမြစ်မရှိဟုယူဆကာ ရုရှနှင့်စစ်ဖြစ်ရန် စစ်ပြင်မှုများ ပြုလုပ်လာခဲ့သည်။
ဩဂုတ်လ ၁ ရက်နေ့တွင်မူ ဂျာမနီသည် ရုရှကိုနှစ်နိုင်ငံစစ်ရေးပြင်ဆင်မှုများက နယ်စပ်ဒေသများကြားတွင် ပြင်းထန်သည့် စစ်ပွဲများကို ဦးတည်လာနေသည်ဟူ၍ ရာဇသံပစ်ကာ စစ်ကြေညာခဲ့သည်။
ရုရှ၏ မဟာမိတ် ပြင်သစ်က ရုရှနှင့် ပူးပေါင်းကာ ဂျာမနီနှင့်စစ်ပွဲအတွက် စစ်ပြင်ဆင်မှုများပြုလုပ်ခဲ့သည်။ ပြင်သစ်၏ စစ်ပြင်ဆင်မှုများကို တုံ့ပြန်သည့်အနေဖြင့်ဩဂုတ် ၃ ရက်နေ့တွင် ဂျာမနီသည် ပြင်သစ်ကို စစ်ကြေညာသည်။ ဂျာမနီသည်ဘယ်လ်ဂျီယံနိုင်ငံကို ဖြတ်ကျော်ကာပါရီမြို့ကို သိမ်းပိုက်မည့်ရှလီဖန်အစီအစဉ်ကို ရေးဆွဲခဲ့သည်။ ရှလီဖန်အစီအစဉ်သည် ပြင်သစ်ကို သိမ်းပိုက်နိုင်မည့် အလွယ်ဆုံးနှင့် အမြန်ဆုံး အစီအစဉ်ဖြစ်သည်။
အဆိုပါ အစီအစဉ်ကို ကြားနေရေးမူကျင့်သုံးသည့် ဘယ်လ်ဂျီယံနိုင်ငံက လုံးဝ လက်မခံနိုင်ဆိုကာ ငြင်းပယ်ခဲ့သည်။ ဂျာမနီသည် ဘယ်လ်ဂျီယံ၏ ကြာနေရေးမူကို ဂရုမစိုက်ပဲ ဂျာမနီတပ်များ ဘယ်လ်ဂျီယံနိုင်ငံထဲ ကျူးကျော်ကာ ချီတက်စေသည်။ ဘယ်လ်ဂျီယံကို ဂျာမန်ကျူးကျော်မှုသည် ၁၈၃၉ ခုနှစ်က လန်ဒန်တွင် နှစ်ဖက်သဘောတူထားသည့် သဘောတူညီချက်ကို ချိုးဖောက်ရာရောက်သည်ဟုဆိုကာ ဗြိတိန်က ဂျာမနီကို စစ်ကြေညာသည်။
ထိုသို့ဖြင့် ဒေသတွင်းပဋိပက္ခသည်ကမ္ဘာစစ်ကြီးအသွင်ရောက်ရှိလာသည်။
ဂျပန်နှင့် ဩစတြေးလျတပ်များ ပါဝင်ပတ်သက်လာခြင်း
ပြင်ဆင်ရန်
၂၇ ဩဂုတ်စ် ၁၉၁၄ တွင် အရှေ့အာရှဖျားရှိဂျပန်အင်ပါယာသည် ဗြိတိန်နှင့်လက်တွဲကာ တရုတ်ပြည်ရှိ ဂျာမနီသိမ်းထားသော ဂျာမနီအင်ပါယာကိုလိုနီနယ်မြေဖြစ်သည့်ချင်းတောင်ကို ဝိုင်းကာ ကြည်းတပ်၊ ရေတပ်များဖြင့် ထိုးစစ်ဆင်သည်။ ထို ချင်းတောင်စစ်ဆင်ရေးသည် ပထမဆုံး အင်္ဂလိုဂျပန် စစ်ဆင်ရေးဖြစ်ပြီး ပထမကမ္ဘာစစ်အတွင်း တစ်ခုတည်းသောအာရှကုန်းမနှင့်ပစိဖိတ်ဒေသရှိ တိုက်ပွဲဖြစ်သည်။
ချင်းတောင်မြို့အနီးမှ စစ်ဆင်ရေးပြုလုပ်နေသည့် ဂျပန်တပ်များ
ဩစတြေးလျတပ်များကလည်း ဂျာမနီပိုင် ဂျာမန်နယူးဂီနီကျွန်းစုများကို ဝင်ရောက်သိမ်းပိုက်သည်။
ဤသို့ဖြင့် ဂျပန်နှင့် ဩစတြေးလျသည် ပထမကမ္ဘာစစ်တွင် ပါဝင်ပတ်သက်သည့် အာရှနှင့် ပစိဖိတ်နိုင်ငံများဖြစ်လာကြသည်။
ကြားနေသည့် အီတလီ
ပြင်ဆင်ရန်
သုံးနိုင်ငံမဟာမိတ်အဖွဲ့ဝင်ဖြစ်ပြီး များမကြာမှီနှစ်များအတွင်း အီတလီသည် မိတ်ဖက်ဖြစ်သော ဩစတြီးယားဟန်ဂေရီနှင့်နယ်မြေပိုင်ဆိုင်မှုအငြင်းပွားခြင်းများဖြစ်လာသည်။ အီတလီက ထိုနယ်မြေပိုင်ဆိုင်မှု ပြဿနာများကို အရင်းတည်၍ ၎င်း၏ လုပ်ဆောင်ချက်များကို မဟာမိတ်များက အသိအမှတ်မပြုဟု ထင်မြင်လာခဲ့သည်။ ထို့ကြောင့် စစ်ကြီးစတင်ဖြစ်ပွားသောအခါ အီတလီသည် မည်သည့်ဘက်ကမျှ မပါဝင်ပဲ ကြားနေမည်ဟုကြေညာခဲ့သည်။ ဂျာမန်နှင့် ဩစတြီးယားဟန်ဂေရီသည် အီတလီကို အားကိုးရမည်မဟုတ်သောကြောင့် မဟာမိတ်အသစ်များကို ရှာဖွေရန် စိုင်းပြင်ခဲ့သည်။
အော်တိုမန်နှင့် ဘူလ်ဂေးရီးယား
ပြင်ဆင်ရန်
အော်တိုမန် အင်ပါယာ
ပြင်ဆင်ရန်
အော်တိုမန်အင်ပါယာ၏ စီးပွားရေးတည်ဆောက်မှုတွင် အလွန်အရေးပါသည့်ဘာလင်ဘဂ္ဂဒက်ရထားလမ်းစီမံကိန်းကြောင့် အော်တိုမန်သည် ဂျာမနီနှင့် ဩဂုတ် ၂ ရက်နေ့တွင် မဟာမိတ်ဖွဲ့ခဲ့သည်။ မဟာမိတ်စာချုပ်အရ ဂျာမနီသည် အော်တိုမန်အင်ပါယာအနေဖြင့် ပဋိပက္ခတွင် ပါဝင်ပတ်သက်လာရန် မျှော်လင့်ခဲ့သည်။ သို့သော်လည်း အော်တိုမန် အင်ပါယာသည် စစ်ကြီးစစချင်းတွင် ဝင်ရောက်ပတ်သက်ခြင်းမပြုပဲ ကြားနေရန်ရွေးချယ်ခဲ့သည်။ အော်တိုမန် အစိုးရက ဂျာမနီကို အော်တိုမန်အနေဖြင့် စစ်တိုက်ရန် ပြင်ဆင်မှုများပြုလုပ်ရမည်ဖြစ်ပြီး ထိုအတွက် အချိန်လိုသေးသည်ဟု အကြောင်းကြားခဲ့သည်။ ဂျာမနီအင်ပါယာက အော်တိုမန်ကို စီးပွားရေးနှင့် လက်နက်အကူအညီများ ပေးခဲ့သည်။
ဂျာမနီ၏ စာချုပ်ပါအချက်များကို လိုက်နာရန် ဖိအားပေးတောင်းဆိုမှုများနှင့် အကူအညီများကြောင့် အော်တိုမန် အင်ပါယာသည် ၁၉၁၄ ခုနှစ် နိုဝင်ဘာလတွင် စစ်ထဲသို့ ပါဝင်လာခဲ့သည်။ အော်တိုမန်ပိုင် ရေတပ်သင်္ဘောနှစ်စီးသည် ယူကရိန်းနယ်ထဲတွင်ရှိသည့် ထိုစဉ်က ရုရှပိုင်အိုဒက်ဆာဆိပ်ကမ်းမြို့ကို တိုက်ခိုက်ကာ ဂျာမနီနှင့်မဟာမိတ်များကို ကူညီသည်။ ထိုတိုက်ခိုက်မှုကြောင့် ရုရှပါဝင်သည့် ညီညွတ်သောသုံးနိုင်ငံ မဟာမိတ်များက အော်တိုမန်အင်ပါယာကို စစ်ကြေညာသည်။
၁၉၁၄ ခုနှစ် ဥရောပ
မိတ်ဖက်မှ ရန်ဖက်အဖြစ်သို့
ပြင်ဆင်ရန်
၁၉၁၅ ခုနှစ် ပထမကမ္ဘာစစ်ဖြစ်ပွားနေချိန်တွင် အီတလီကိုဗြိတိန်၊ပြင်သစ်နှင့်ရုရှတို့ ပါဝင်သောညီညွတ်သောသုံးနိုင်ငံမဟာမိတ်အဖွဲ့ကလန်ဒန်တွင်ဖိတ်ခေါ်ပြီးနောက် သူတို့ဘက်မှ ရပ်တည်ရန် ညှိနှိုင်းကြသည်။ မဟာမိတ်အဖွဲ့က အီတလီသည် ဘက်ပြောင်းပါက သုံးနိုင်ငံမဟာမိတ်ထံမှ အီတလီရည်မှန်းထားသည့် နယ်မြေများနှင့် ဩစတြီးယားဟန်ဂေရီ၏ နယ်မြေအချို့ကို အီတလီရရှိမည်ဟု ကမ်းလှမ်းသည်။ ဤသို့ဖြင့် မဟာမိတ်များနှင့် အီတလီသည် လန်ဒန်တွင် စာချုပ်ချုပ်ဖြစ်သွားသည်။
အီတလီရှေ့တန်းမှ ဩစထရိုဟန်ေဂရီးယန်းတပ်သားများ
အီတလီတွင်လည်း ကြားနေရေးဝါဒီ ဝန်ကြီးချုပ်အန်တိုနီယို ဆလန်ဒရာပြုတ်ကျသွားပြီးနောက် သူ၏နေရာကို မဟာမိတ်များနှင့်ပူးပေါင်းရန်အားသန်သည့်ပါအိုလို ဘိုစလီက ရောက်လာသည်။ဘိုစလီသည် မဟာမိတ်များက မက်လုံးပေးသည့် နယ်နိမိတ်များကြောင့် မဟာမိတ်များနှင့် ပူးပေါင်းရန် လိုလားသည်။ အီတလီပြည်သူများကလည်း နယ်နိမိတ်ပိုင်ဆိုင်မှုများအငြင်းပွားနေရသည့် ဩစတြီးယားဟန်ဂေရီနှင့် ရှေ့မဆက်လိုကြတော့ပဲ နယ်မြေပိုမိုပိုင်ဆိုင်မည့် မဟာမိတ်များနှင့်သာ အစိုးရကို လက်တွဲစေလိုသည်။
အီတလီသည် နောက်ဆုံးတွင် မိမိနိုင်ငံ အကျိုးစီးပွားကိုသာ ရှေးရှုရန် ရွေးချယ်ခဲ့ပြီးသုံးနိုင်ငံမဟာမိတ်ကို ခြေစုံပစ်ကာ မေလ ၃ ရက် ၁၉၁၅ ခုနှစ်တွင် မဟာမိတ်များနှင့် ပူးပေါင်းခဲ့သည်။ ထို့နောက် ဩစတြီးယားဟန်ဂေရီကို စစ်ကြေညာသည်။ တစ်ဆက်တည်းပင် အော်တိုမန်၊ ဘူလ်ဂေးရီးယားနှင့် ဂျာမနီအင်ပါယာတို့ကို ဆက်တိုက် စစ်ကြေညာသည်။
၁၉၁၅ က ဂျာမန်မြင်းတပ်များဝါဆောသို့ ဝင်ရောက်လာပုံ
ဘူလ်ဂေးရီးယား
ပြင်ဆင်ရန်
ဘူလ်ဂေးရီးယားနိုင်ငံသည် ၁၉၁၃ ခုနှစ်ကဖြစ်ပွားခဲ့သည့် ဒုတိယဘောလ်ကန်စစ်ပွဲတွင် ဆားဘီးယား၊ ဂရိနှင့် ရိုမေးနီးယားနိုင်ငံတို့ကို ရှုံးနိမ့်ခဲ့ရခြင်းအတွက် အခဲမကျေဖြစ်နေခဲ့သည်။ ၁၉၁၄ ဩဂုတ် ၁၄ ရက်နေ့တွင် ဘူလ်ဂေးရီးယားသည် အော်တိုမန်အင်ပါယာနှင့် အကာကွယ်ပြုရေးမဟာမိတ်စာချုပ်ကို ချုပ်ဆိုလိုက်သည်။ ၁၉၁၅ အောက်တိုဘာလ ၁၄ ရက်နေ့တွင် ဘူလ်ဂေးရီးယားသည် ဆားဘီးယားကို စစ်ကြေညာပြီးနောက် စစ်ပွဲထဲ ဝင်လာခဲ့သည်။ ဘူလ်ဂေးရီးယားစစ်ပွဲထဲသို့ ဝင်လာပြီးနောက် သုံးနိုင်ငံမဟာမိတ်များသည် ဗဟိုအင်အားကြီး နိုင်ငံများ ဟူသည့် အမည်ကို ယူခဲ့သည်။ ဗဟိုအင်အားကြီး နိုင်ငံများဘက်က ဝင်ရောက်တိုက်ခိုက်ပေးခဲ့သည့် ဘူလ်ဂေးရီးယားသည် ဒုတိယဘောလ်ကန်စစ်ပွဲအတွင်း ဆုံးရှုံးခဲ့ရသည့် နယ်မြေများကို ပြန်လည်ရရှိခဲ့သည်။
ဗဟိုအင်အားကြီး နိုင်ငံများ ပြိုကွဲခြင်း
ပြင်ဆင်ရန်
ညီညွတ်သောသုံးနိုင်ငံဦးဆောင်သည့်မဟာမိတ်တပ်များကမက်ဆီဒိုးနီးယားကို ရရှိပြီးနောက် ဘူလ်ဂေးရီးယားသည် ၂၉ စက်တင်ဘာ ၁၉၁၈ တွင် အပစ်အခတ်ရပ်စဲရေးစာချုပ်ကို မဟာမိတ်များနှင့် လက်မှတ်ရေးထိုးခဲ့သည်။
အာရပ်အုံကြွမှုများကို ရင်ဆိုင်ရပြီးနောက် အောက်တိုဘာ ၃၀ ရက်နေ့ ၁၉၁၈ ခုနှစ်တွင် အော်တိုမန်အင်ပါယာသည် အပစ်အခတ်ရပ်စဲလိုက်ရသည်။ဆီးရီးယားနှင့်ပါလက်စတိုင်းကို ဗြိတိသျှနှင့်အာရပ်များက ရရှိသွားသည်။
ဟဘ်စ့်ဘဘ်အိမ်တော်ပြိုကွဲပြီးနောက် ဩစတြီးယားဟန်ဂေရီသည်လည်း အီတလီတို့၏ ထိုးစစ်ကို မခံနိုင်ဖြစ်ကာ ၁၉၁၈  နိုဝင်ဘာ ပထမပါတ်ထဲတွင်ပင် တပ်ဖွဲ့များကြား သီးခြားအပစ်အခတ်ရပ်စဲသွားကြသည်။
မဟာမိတ်များက ရက်ပေါင်းတစ်ရာထိုးစစ်ကြီးဖြင့် တိုက်ခဲ့ရပြီး ၁၉၁၈ ခုနှစ် နိုဝင်ဘာ ၁၁ ရက်နေ့တွင်မှ ဂျာမနီအင်ပါယာသည် အပစ်အခတ်ရပ်စဲခဲ့ရသည်။ ဂျာမနီအင်ပါယာအပေါ်တွင် မဟာမိတ်နိုင်ငံများက အသားယူခဲ့ကြသည်။
ဗဟိုအင်အားကြီး အဖွဲ့ဝင်နိုင်ငံများနှင့် အပစ်အခတ်ရပ်စဲရေး ညှိနှိုင်းရာတွင် အဖွဲ့ဝင်တစ်နိုင်ငံနှင့် တစ်နိုင်ငံကြား မတူညီသည့် စာချုပ်များဖြင့်သာ ကိုင်တွယ်ခဲ့ရသည်။ ပထမကမ္ဘာစစ်ကြီးပြီးနောက်ဗဟိုအင်အားကြီး နိုင်ငံများသည် စာချုပ်များကြား ပျောက်ကွယ်သွားခဲ့သည်။
ပြင်ဆင်ရန်
ပြင်ဆင်ရန်
သည်မှ သမိုင်းအထူးပြုလေ့လာသူနှင့် ဘာသာပြန်တစ်ဦးဖြစ်သည်။
၌မော်ကွန်းပြန်ကြည့်စက်တွင်မော်ကွန်းတင်ပြီး
၌မော်ကွန်းပြန်ကြည့်စက်တွင်မော်ကွန်းတင်ပြီး
၌မော်ကွန်းပြန်ကြည့်စက်တွင်မော်ကွန်းတင်ပြီး
ဗဟိုအင်အားကြီးနိုင်ငံများမှ ရယူရန်
ကဏ္ဍပထမကမ္ဘာစစ်
ဝှက်ထားသော ကဏ္ဍ
ဤစာမျက်နှာကို ၁၃ ဩဂုတ် ၂၀၂၅၊ ၀၂၁၇ အချိန်တွင် နောက်ဆုံး ပြင်ဆင်ခဲ့သည်။
စာသားများကိုလိုင်စင်ဖြင့် ရရှိနိုင်ပြီး ထပ်ဆောင်းသတ်မှတ်ချက်များ ရှိနိုင်သည်။
အသေးစိတ်အတွက်အသုံးပြုခြင်းဆိုင်ရာ သတ်မှတ်ချက်များတွင် ကြည့်ပါ။
ကိုယ်ပိုင်ရေးရာ မူဝါဒ
ဝီကီပီးဒီးယား အကြောင်း
သတိပြုစရာများ
ဆော့ဖ်ဝဲလ်တီထွင်ရေးသားသူများ
စာရင်းအင်း
ကွတ်ကီး ထုတ်ပြန်ချက်
မိုလ်ဘိုင်း
ရှာဖွေရန်
ရှာဖွေရန်
ဗဟိုအင်အားကြီး နိုင်ငံများ
၇၈ ဘာသာစကားများ ၇၈ ခုအကြောင်းအရာအသစ် ထပ်ထည့်ရန်
တမ်းပလိတ်           တမ်းပလိတ်           တမ်းပလိတ်           တမ်းပလိတ်            တမ်းပလိတ်            တမ်းပလိတ်             တမ်းပလိတ်             တမ်းပလိတ်             တမ်းပလိတ်