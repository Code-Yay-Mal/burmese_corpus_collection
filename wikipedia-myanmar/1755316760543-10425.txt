ဋီကာ  ဝီကီပီးဒီးယား၀၁၂၃၄၅၆၇၈၉ ဇန်နဝါရီဖေဖော်ဝါရီမတ်ဧပြီမေဇွန်ဇူလိုင်ဩဂုတ်စက်တင်ဘာအောက်တိုဘာနိုဝင်ဘာဒီဇင်ဘာဋီကာဋီကာပိဋကတ် သုံးပုံဋီကာမာတိကာသို့ ခုန်သွားရန်ပင်မ မီနူးပင်မ မီနူး
ဘေးဘားသို့ရွှေ့ပါဝှက်ရန်
အညွှန်း
ဗဟိုစာမျက်နှာ
မာတိကာ
လက်ရှိဖြစ်ရပ်များ
ကျပန်းစာမျက်နှာ
ဝီကီပီးဒီးယား အကြောင်း
ဆက်သွယ်ရန်
ပါဝင်ပံ့ပိုးရန်
အကူအညီ
တည်းဖြတ်ခြင်း လေ့လာရန်
ပေါင်းကူးနေရာ
လတ်တလော အပြောင်းအလဲများ
ဖိုင်တင်ရန်
အထူး စာမျက်နှာများ
ရှာဖွေရန်
ရှာဖွေရန်
ပုံပန်းသွင်ပြင်
လှူဒါန်းမှု
အကောင့် ဖန်တီးရန်
အကောင့်ဝင်ရန်
ကိုယ်ပိုင် ကိရိယာများလှူဒါန်းမှု
ပံ့ပိုးရန်
အကောင့် ဖန်တီးရန်
အကောင့်ဝင်ရန်
ထွက်ပြီးသား တည်းဖြတ်သူများအတွက် စာမျက်နှာများပိုမို လေ့လာရန်
ဆွေးနွေးရန်
မာတိကာ
ဘေးဘားသို့ရွှေ့ပါဝှက်ရန်
အစပိုင်း
၁ဝိနည်းဋီကာကြီး ၃ ကျမ်း
၂ဒွေမာတိကာ ဋီကာ၂ကျမ်း
၃ဒီဃနိကာယ်ဋီကာ
၄မဇ္ဈိမနှင့်သံယုတ္တနိကာယ်ဋီကာ
၅အင်္ဂုတ္တရနိကာယ်ဋီကာ
၆ဝိသုဒ္ဓိမဂ်မဟာဋီကာ
၇အဘိဓမ္မာဋီကာများ
၈ကျန် ခုဒ္ဒကနိကာယ်ဋီကာများ
၉လက်သန်းဋီကာ
၁၀ဝိနည်းလက်သန်းဋီကာ
၁၁အဘိဓမ္မာလက်သန်းဋီကာ
၁၂ဋီကာအဖွင့်ကျမ်းများစာရင်း
၁၃ကိုးကား
ဋီကာ
ဘာသာစကားများ ထည့်သွင်းရန်
လင့်ခ်များပေါင်းထည့်ရန်
စာမျက်နှာ
ဆွေးနွေးချက်
မြန်မာဘာသာ
ဖတ်ရန်
ပြင်ဆင်ရန်
ရာဇဝင်ကြည့်ရန်
ကိရိယာများကိရိယာများ
ဘေးဘားသို့ရွှေ့ပါဝှက်ရန်
ဆောင်ရွက်ချက်များ
ဖတ်ရန်
ပြင်ဆင်ရန်
ရာဇဝင်ကြည့်ရန်
ယေဘုယျ
ဘယ်ကလင့်ခ်ထားလဲ
ဆက်စပ်သော အပြောင်းအလဲများ
ပုံသေလိပ်စာ
စာမျက်နှာ အချက်အလက်များ
ဤစာမျက်နှာကို ကိုးကားပြုရန်
အတိုကောက်  ရယူရန်
ပရင့်ပို့လွှတ်
စာအုပ်တစ်အုပ် ဖန်တီးရန်
အနေဖြင့် ရယူရန်
ပရင့်ထုတ်နိုင်သော ဗားရှင်း
အခြား ပရောဂျက်များတွင်
ပုံပန်းသွင်ပြင်
ဘေးဘားသို့ရွှေ့ပါဝှက်ရန်
ဝီကီပီးဒီးယား မှ
ပိဋကတ် သုံးပုံဝိနယပိဋကပါရာဇိကဏ်
ပါစိတ်
မဟာဝဂ်
စူဠဝါ
ပရိဝါ
သုတ္တန်ပိဋကတ်ဒီဃနိကာယ်
မဇ္ဈိမနိကာယ်
သံယုတ္တနိကာယ်
အင်္ဂုတ္တရနိကာယ်
ခုဒ္ဒကနိကာယ်
အဘိဓမ္မာပိဋကတ်ဓမ္မသင်္ဂဏီ
ဝိဘင်း
ဓာတုကထာ
ပုဂ္ဂလပညတ်
ကထာဝတ္ထု
ယမိုက်
ပဋ္ဌာန်း
ရှု
ပြော
ပြင်
၁ဋီကာကျမ်း၊ အဋ္ဌကထာ၏အနက် အဓိပ္ပါယ်ကို ဖွင့်ပြသောကျမ်း။ နိကာယ် ၅ရပ် ပိဋကတ် ၃သွယ်ဟူသော ဘုရားဟောဖေါ် ပါဠိတော်တို့၏ လျှို့ဝှက်ခဲကပ် အသိကြပ်သည့် ပါဠိပုဒ် တခုတခုစီ၏ အသီးအသီးသော ဟောနက်နှင့် ဒေသနာ ရှင် မြတ်စွာဘုရား၏ ဟောကြား လိုရင်း နှလုံးသွင်းအာဘောဂတို့ကို အရှင်မဟာဗုဒ္ဓဃောသစသော ရှေးမထေရ်ကြီးများကအဋ္ဌကထာဟု မှည့်ခေါ်ပညတ် ကမ္ပည်း တပ်ထားသည့် အဖွင့်ကျမ်းများဖြင့် ဖွင့်ဆို ရေးသားတော်မူခဲ့ကြသည်၊ ယင်းသို့ဘုရားရှင့် အလိုပေါ်အောင် ဖွင့်ဖော် ပြသထားသည့် အဋ္ဌကထာကျမ်းကြီးများ၌ပင် နောက်သားတို့ မသိမမြင်နိုင်ဖွယ်အချက် ခက်ခဲသော အနက်အဓိပ္ပါယ်များ ပါရှိပြန်လေရာ အရှင်အာနန္ဒာစသော မထေရ်ကြီးများကဋီကာခေါ် အဖွင့်ကျမ်းများဖြင့် အဋ္ဌကထာ၏ အခက်အခဲတို့ကို ဖျက်ခွဲ ဖွင့်ဆိုတော်မူခဲ့ကြ ပြန်သည်၊ ကျမ်းပြုပုဂ္ဂိုလ်နှင့်တကွ ထိုဋီကာကျမ်းတို့ကို ယင်းတို့၏ ဂန္ထာရမ္ဘအခန်း ကျမ်းပြီးနိဂုံးလာ စကားရပ်တို့နှင့် ဂန္ထဝံသပါဌ် သာသနာလင်္ကာရစာတမ်း သာသနဝံသပ္ပဒီပိကာ ပိဋကတ်တော်သမိုင်းတို့၏ အဆိုကို ညှိနှိုင်း၍ ဖေါ်ပြပါအံ့။
ဝိနည်းဋီကာကြီး ၃ ကျမ်း
ပြင်ဆင်ရန်
ဝိနည်း ၅ကျမ်းပါဠိတော်ကို ဖွင့်ဆိုသည့် သမန္တပါသာဒိကာအဋ္ဌကထာကြီး ၄တွဲ၏ အဖွင့်ဋီကာကား ၃စောင်ရှိလေသည်၊ ယင်း တို့ကား ဝဇိရဗုဒ္ဓိဋီကာ သာရတ္ထဒီပနီဋီကာနှင့် ဝိမတိဝိနောဒနီဋီကာတို့ဖြစ်သည်၊ ထိုတွင် ရှေးအကျဆုံးဖြစ်သည့် ဝဇိရဗုဒ္ဓိဋီကာကို ဝဇိရဗုဒ္ဓိ မည်သော မထေရ်တပါးက ရေးသား စီရင်တော် မူခဲ့သည်၊ ထိုဋီကာကို ဆဋ္ဌသံဂါယနာမူဖြင့် တတွဲတည်း အပြီးပုံနှိပ်ထားသည်၊ ထိုနောက် သာရတ္ထဒီပနီဋီကာကို သာသနာတော် ၁၆၉၆ခုနှစ်တွင် မင်းအဖြစ်သို့ ရောက်သော မဟာပရက္ကမဗာဟု မင်းလက်ထက် ထိုမင်းဆောက်လုပ်လှူဒါန်းအပ်သော ပုလတ္ထိမြို့ ဇေတဝန်ကျောင်းတိုက်နေ အရှင်သာရိပုတြာထေရ် ရေးသားစီရင်တော်မူသည်၊ ထိုဋီကာကား ဆဋ္ဌမူဖြင့် အတွဲ ၃တွဲရှိသည်၊ ထိုနောက်တဖန် ဆဋ္ဌမူဖြင့် အတွဲ ၂တွဲရှိသည့် ဝိမတိဝိနောဒနီဋီကာကို သီဟိုဠ်ကျွန်းအဝင် စောဠတိုင်းနေ အရှင်ကဿပထေရ်က ရေး သား စီရင်တော်မူခဲ့ပြန်သည်၊ ဤဋီကာ ၃ကျမ်းကိုဝိနည်းဋီကာကြီး ၃ကျမ်းဟု ခေါ်သည်။
ဒွေမာတိကာ ဋီကာ၂ကျမ်း
ပြင်ဆင်ရန်
ဒွေမာတိကာခေါ် ပါတိမောက်ပါဠိတော်ကို ဖွင့်ဆိုသည့် ကင်္ခါဝိတရဏီအဋ္ဌကထာကျမ်း၏ အဖွင့်ဋီကာကား ၂စောင်ရှိသည်၊ ထိုတွင် ကင်္ခါဝိတရဏီဋီကာဟောင်းကို သီဟိုဠ်ကျွန်း အနုရာဓမြို့နေ အမည်မသိထေရ် ပြုသည်ဟု ပိဋကတ်တော်သမိုင်း၌ ဆိုသည်၊ဝိနယတ္ထမဉ္ဇူသာမည်သော ကင်္ခါဝိတရဏီ ဋီကာသစ်ကို သာရတ္ထဒီပနီဋီကာကျမ်းပြု အရှင်သာရိပုတြာ၏တပည့် အရှင်ဗုဒ္ဓနာဂထေရ် ရေးသား စီရင်တော်မူသည်၊ ယင်း ဋီကာ ၂စောင်ကို တွဲ၍ ဆဋ္ဌမူဖြင့် တတွဲတည်းအပြီး ပုံနှိပ်ထားသည်။
ဒီဃနိကာယ်ဋီကာ
ပြင်ဆင်ရန်
သုတ္တန်ပိဋက ဒီဃနိကာယ်ပါဠိတော် ၃ကျမ်း၏အဖွင့် သုမင်္ဂလဝိလာသိနီအဋ္ဌကထာကြီး ၃တွဲကို ဖွင့်ဆိုသည့်လီနတ္ထပ္ပကာသိနီမည်သော ဒီဃနိကာယ်ဋီကာ ၃တွဲကို အိန္ဒိယပြည်တောင်ပိုင်း နာဂဋ္ဋန် သင်္ဘောဆိပ် မြို့၌ သိရီဓမ္မာသောကမင်းကြီး ဆောက်လုပ် လှူဒါန်းခဲ့သော ဗဒရတိတ္ထ ဆီးပင်ဆိပ် ကျောင်းနေ အရှင်ဓမ္မပါလထေရ် ရေးသားစီရင်တော်မူသည်၊ ထိုမထေရ်ကား သာသနာတော် ၁၁ ၁၂ရာစုခန့်တွင် ထွန်းပေါ်ခဲ့သော အရှင်မြတ်ဟု ပညာရှင်များ ခန့် မှန်းကြသည်။ ထို့နောက် ဂေါစာသကရာဇ် ၁၁၄၃ခုနှစ်တွင် မင်းအဖြစ်သို့ ရောက်သော အမရပုရ ပဌမမြို့တည်နန်းတည် ဘိုးတော်မင်း တရားကြီးလက်ထက်ဉာဏာဘိဝံသဓမ္မသေနာပတိသာသနာပိုင်မောင်းထောင်ဆရာတော်သည်သာဓုဝိလာသိနီမည်သော သီလက္ခန်ဋီကာသစ် ၂တွဲကို ရေးသားစီရင်တော် မူခဲ့ပြန်သည်။
မဇ္ဈိမနှင့်သံယုတ္တနိကာယ်ဋီကာ
ပြင်ဆင်ရန်
မဇ္ဈိမနိကာယ်ပါဠိတော် ၃ကျမ်း၏အဖွင့် ပပဉ္စသူဒနီအဋ္ဌကထာကြီး ၄တွဲကို ဖွင့်ဆိုသည့်လီနတ္ထပ္ပကာသိနီမည်သော မဇ္ဈိမနိကာယ်ဋီကာ ၃တွဲကို၎င်း သံယုတ္တနိကာယ်ပါဠိတော် ၅ကျမ်း၏အဖွင့် သာရတ္ထပ္ပပကာသိနီအဋ္ဌကထာကြီး ၃တွဲကို ဖွင့်ဆိုသည့်လီနတ္ထပ္ပကာသိနီပင် မည်သောသံယုတ် ဋီကာ ၂တွဲကို၎င်း ဒီယံနိကာယ်ဋီကာ ကျမ်းပြု အရှင်ဓမ္မပါလထေရ် ရေးသားစီရင်တော် မူခဲ့သည်။
အင်္ဂုတ္တရနိကာယ်ဋီကာ
ပြင်ဆင်ရန်
အင်္ဂုတ္တိုရ်ပါဠိတော် ၁၁ကျမ်း၏ အဖွင့် မနောရထပူရဏီ အဋ္ဌကထာကြီး ၃တွဲကို ဖွင့်ဆိုသည့်လီနတ္ထပ္ပကာသိနီမည်သော အင်္ဂုတ္တိုရ်ဋီကာဟောင်းကို ဒီဃ မဇ္ဈိမ သံယုတ္တနိကာယ် ဋီကာကျမ်းပြု အရှင်ဓမ္မပါလ ထေရ် စီရင်သည်ဟု ဂန္ထဝံသနှင့် ပိဋကတ်တော်သမိုင်းတို့၌ ဆိုသည်၊ ထိုတွင် ဧကက ဒုက တိက နိပါတ် ၃ကျမ်း အဖွင့်ဋီကာသာ
မြန်မာနိုင်ငံ၌ရှိ၍ ကျန် ၈ကျမ်း၏ အဖွင့်ဋီကာသည် မြန်မာနိုင်ငံ၌ မရှိဟု ပိဋကတ်တော် သမိုင်း၌ ဆိုသည်။သာရတ္ထမဉ္ဇူသာမည်သော အင်္ဂုတ္တိုရ် ၁၁ကျမ်းအဖွင့်ဋီကာသစ်ကို သာရတ္ထဒီပနီ ဝိနည်းဋီကာကျမ်းပြု အရှင်သာရိပုတြာထေရ် ရေးသားစီရင်တော်မူသည်၊ ယင်းဋီကာသည် ဆဋ္ဌမူဖြင့် ပုံနှိပ်ထားရာ အတွဲ ၃တွဲ ရှိလေသည်၊
ဝိသုဒ္ဓိမဂ်မဟာဋီကာ
ပြင်ဆင်ရန်
ဒီဃ မဇ္ဈိမ သံယုတ္တ အင်္ဂုတ္တရဟူသော နိကာယ် လေးဝ သုတ္တန်ပိဋကကို အထူးအားဖြင့် မှီငြမ်းဖွင့်ဆိုသည့် ဝိသုဒ္ဓိမဂ္ဂအဋ္ဌကထာ ကြီး ၂တွဲ၏ အဖွင့်ပရမတ္ထမဉ္ဇူသာမည်သော ဝိသုဒ္ဓိမဂ္ဂမဟာဋီကာ ၂တွဲကို ဒီဃနိကာယ် ဋီကာကျမ်းပြု အရှင်ဓမ္မပါလ ထေရ် စီရင်တော်မူသည်။
အဘိဓမ္မာဋီကာများ
ပြင်ဆင်ရန်
အဘိဓမ္မာပါဠိတော် ၇ကျမ်းကို ဖွင့်ဆိုသည့် အဘိဓမ္မာအဋ္ဌကထာကြီး၃ကျမ်း၏ အဖွင့်ဋီကာကို အရှင်အာနန္ဒာထေရ် ရေး သားစီရင်တော်မူသည်၊ ယင်းဋီကာကို အလုံးစုံသော ဋီကာတို့၏ အရင်းမူလ ပဌမဖြစ်သောကြောင့်မူလဋီကာဟု မှည့်ခေါ်ကြသည်၊ ထိုမူလဋီကာကျမ်းပြု အရှင်အာနန္ဒာထေရ်သည် သာသနာတော်နှစ် ၁၀ ၁၁ရာစုခန့်တွင် ထွန်းပေါ်ခဲ့သည်ဟု ပညာရှင်များ ခန့် မှန်းကြသည်၊ ထို့နောက် ယင်းမူလဋီကာ၏ လျှို့ဝှက်ခဲကပ် အသိကြပ်သော ပုဒ်တို့ကို ဖွင့် ဆိုသည့် ဋီကာကျမ်းကို ဒီဃနိကာယ်ဋီကာ ကျမ်းပြု အရှင်ဓမ္မပါလထေရ် ရေးသားစီရင်တော်မူသည်၊ ယင်းဋီကာသည် မူလဋီကာတွင် မထင်မလွယ်သည်ကို ထင်လွယ်သိသာ အောင် တဖန်ထပ်ဆင့် ဖွင့်ပြသောကြောင့်အနုဋီကာဟု အမည်တွင်သည်၊ ယင်း မူလဋီကာနှင့် အနုဋီကာတို့ကို ဆဋ္ဌသံဂါယနာမူဖြင့် ပုံနှိပ်ရာတွင် ဓမ္မသင်္ဂဏီ မူလဋီကာနှင့် အနုဋီကာကို တွဲဖက်၍ ပဌမတွဲအဖြစ်ဖြင့်၎င်း ဝိဘင်းမူလဋီကာနှင့် အနုဋီကာကို တွဲဖက်၍ ဒုတိယတွဲအဖြစ်ဖြင့်၎င်း ပဉ္စမကြိုဏ်မူလဋီကာနှင့် အနုဋီကာကို တွဲဖက်၍ တတိယ အဖြစ်ဖြင့်၎င်း ပုံနှိပ်ထားသည်။ ယင်းသို့ မူလဋီကာ၏ အခက်အခဲတို့ကို အရှင်ဓမ္မပါလထေရ်က အနုဋီကာကျမ်းဖြင့် ဖျက်ခွဲဖွင့်ဆိုပြီး ဖြစ်သော်လည်း မြန်မာပြည်ဖွား ဆရာတော်ကြီး ၂ပါးက မဏိဒီပဋီကာ မဓုဋီကာတို့ဖြင့် ထိုမူလဋီကာကိုပင် တန်းဆာဆင်ကာ ဖွင့်ဆိုတော်မူကြပြန်သည်၊ ထိုတွင် မဏိဒီပဋီကာကျမ်းကို သက္ကရာဇ် ၈၀၄ခုတွင် နန်းတက်သော စစ်ကိုင်းမြို့ ထူပါရုံစေတီ ဒါယကာ နရပတိကြီးမင်း လက်ထက် ပင်းယမြို့တောင် စကားအင်းရွာ ဇာတိ အရှင်အရိယဝံသ ဓမ္မသေနာပတိထေရ် စီရင်တော်မူသည်။မဓုဋီကာခေါ် မဓုသာရတ္ထဒီပနီဋီကာကို ဟံသာဝတီ ဆင်ဖြူများရှင် မင်းတရား လက်ထက် သကရာဇ် ၉၂၄၉၃၂ ခုတွင် အရှင်မဟာနန္ဒထေရ် ရေးသား စီရင်တော်မူခဲ့သည်။ ယင်း မဏိဒီပဋီကာနှင့် မဓုဋီကာကား ဆဋ္ဌမူဖြင့် ပုံနှိပ်ရခြင်းမရှိသေးပေ။
ကျန် ခုဒ္ဒကနိကာယ်ဋီကာများ
ပြင်ဆင်ရန်
ပရမတ္ထဇောတိကာမည်သော ခုဒ္ဒကပါဌ အဋ္ဌကထာ၏အဖွင့်ပရမတ္ထသူဒနီမည်သော ခုဒ္ဒကပါဌဋီကာကို ကုန်းဘောင်ဆက် ရတနာပုရ စတုတ္ထမြို့တည် နန်းတည် ဘကြီးတော် မင်းတရား လက်ထက်တွင် ထင်ရှားကျော်စောသည့် ပဌမငါးခုန်ဆရာတော် အရှင်အာဒိစ္စဝံသထေရ် ရေးသား စီရင်တော်မူသည်၊ ယင်းကား ပေမူအဖြစ်ဖြင့်သာ တည်ရှိ နေပေသေးသည်။ဓမ္မပဒတ္ထဒီပနီ ဓမ္မပဒ ဋီကာဟောင်းမှာ သီဟိုဠ်ကျွန်းဖြစ် ကျမ်း ဖြစ်၍ ကျမ်းပြုဆရာအမည်မသိဟု ပိဋကတ်တော်သမိုင်း၌ ဆိုသည်၊ ဓမ္မပဒဋီကာသစ်ကို ပုခန်းကြီးမြို့ စီရင်စု ရေစကြိုဇာတိ အရှင်ဝရသမ္ဗောဓိထေရ် ပြုစုတော်မူသည်၊ ယင်း ဓမ္မ ပဒဋီကာ ၂စောင်ကို ဆဋ္ဌမူဖြင့် ပုံမနှိပ်ရသေးပေ။ ပါဌဇာတ် အဋ္ဌကထာ၏အဖွင့်လီနတ္ထုပ္ပကာသိနီမည်သော ဇာတ်ဋီကာဟောင်းကို ဒီဃနိကာယ်ဋီကာကျမ်းပြု အရှင်ဓမ္မပါလထေရ် စီရင်သည်ဟု ဂန္ထဝံသနှင့် ပိဋကတ်တော် သမိုင်းတို့၌ဆိုသည်၊ ဒီပနီပေါင်းများစွာကို ရေးသား ပြုစုတော်မူသည့် မုံရွာမြို့ လယ်တီ ဆရာတော်ဘုရားကြီးကမူပါဌဇာတ်ဋီကာကို အရှင်ဓမ္မပါလဆရာ စီရင်သည် ဟူကြကုန်၏၊ ရေးပုံသားပုံ စာနေစာသွား အခြင်းအရာ အလုံးစုံကို ထောက်သော် ထိုဆရာ၏ အခြင်းအရာစင်စစ်မဟုတ်ဟု သိသာသည်ဟူ၍ ပါရမီဒီပနီ၌ မိန့်ဆိုတော်မူသည်၊ ပါဌဇာတ်ဋီကာသစ်ပါဌ်ကို မန္တလေးရတနာပုံ ခေတ်မောင်းထောင် ဆရာတော် အရှင်ပညာသာမိထေရ် ပြုစုတော်မူသည်၊ ယင်းဇာတ် ဋီကာ ၂စောင်လည်း ဆဋ္ဌမှုဖြင့် ပုံနှိပ်ခြင်း မရှိသေးပေ။ နေတ္တိအဋ္ဌကထာ၏ အဖွင့် နေတ္တိ ဋီကာဟောင်းပါဌ်ကို ဒီဃနိကာယ်ဋီကာစသော ဋီကာပေါင်းများစွာနှင့် နေတ္တိအဋ္ဌကထာကျမ်းကို ပြုစုတော်မူသည့် အရှင်ဓမ္မပါလထေရ်ပင် စီရင်သည်ဟု ဂန္ထဝံသနှင့် ပိဋကတ်တော် သမိုင်းတို့၌ ဆိုသည်၊ ဂန္ထာရမ္ဘနှင့် ကျမ်းပြီးနိဂုံးမပါရှိ၍ အတိအကျ မသိရပေ။ ထိုအရှင်ဓမ္မပါလထေရ်သည် နေတ္တိအဋ္ဌကထာ အပြင် ဥဒါန်း ဣတိဝုတ် ဝိမာနဝတ္ထု ပေတဝတ္ထု ထေရဂါထာ ထေရီဂါထာ စရိယာပိဋကပါဠိတော်တို့၏အဖွင့် အဋ္ဌကထာများကိုလည်း ရေးသားစီရင်တော်မူခဲ့သည်၊ နေတ္တိ ဝိဘာဝိနီဋီကာကိုသဒ္ဓမ္မပါလသိရိမဟာဓမ္မရာဇဂုရုဘွဲ့တံဆိပ်တော်ရ ဆရာတော်သည် သကရာဇ် ၉၂၆ခုနှစ်တွင် အပြီးစီရင်တော်မူသည်၊ ယင်းဋီကာ ၂ကျမ်းကို တွဲ၍ ဆဋ္ဌမူဖြင့်တအုပ်တည်း အပြီးပုံနှိပ်ထားသည်။ ထို့နောက်တဖန်ပေဋကာလင်္ကာရခေါ် နေတ္တိ မဟာဋီကာသစ်ကျမ်းကို သီလက္ခန်ဋီကာသစ် ကျမ်းပြုဉာဏာဘိဝံသဓမ္မသေနာပတိ မောင်းထောင်သာသနာပိုင်ဆရာတော်က ပြုစုတော်မူပြန်သည်၊ ယင်းကား ဆဋ္ဌမှုဖြင့် ပုံနှိပ်ခြင်း မရှိသေးပေ။
ဥဒါန်းဋီကာ ဣတိဝုတ်ဋီကာ သုတ္တနိပါတ် ဋီကာ ဝိမာနဝတ္ထုဋီကာ ပေတဝတ္ထုဋီကာ ထေရဂါထာဋီကာ ထေရီဂါထာဋီကာ ထေရာပဒါန်ဋီကာ ဗုဒ္ဓဝင်ဋီကာ စရိယာပိဋကဋီကာ မဟာနိဒ္ဒေသဋီကာတို့ကား သီဟိုဠ်ကျွန်းမှ မြန်မာနိုင်ငံသို့ မရောက်လှာဟု ပိဋကတ်တော်သမိုင်း၌ဆိုသည်။
လက်သန်းဋီကာ
ပြင်ဆင်ရန်
လက်ညှိုး လက်မအလား ကြီးမားသည့် ထောက်၍ အကျဉ်း အဋ္ဌကထာများကို အမြွက်မျှဆိုသည့် အဋ္ဌကထာကျမ်းငယ်များကိုလက်သန်းအဋ္ဌကထာဟု ခေါ်သည်၊ ထိုလက်သန်း အဋ္ဌကထာသည် ဝိနည်းလက်သန်းအဋ္ဌကထာ အဘိဓမ္မာလက်သန်း အဋ္ဌကထာဟူ၍ ၂မျိုးပြားပြန်ရာ ယင်း၏အဖွင့် ဋီကာလည်း ဝိနည်းလက်သန်းဋီကာ အဘိဓမ္မာလက်သန်းဋီကာ ဟူ၍ ၂မျိုး ပြားလေသည်။
ဝိနည်းလက်သန်းဋီကာ
ပြင်ဆင်ရန်
သာရတ္ထဒီပနီဋီကာကျမ်းပြု အရှင်သာရိပုတြာထေရ်စီရင်အပ်သည့် ဝိနယသင်္ဂဟလက်သန်း အဋ္ဌကထာ၏အဖွင့် ဝိနယသင်္ဂဟဋီကာ ဟောင်းကို ထိုအရှင်သာရိပုတြာထေရ်ပင် စီရင်သည်ဟု ဂန္တဝံသနှင့် ပိဋကတ်တော် သမိုင်းတို့၌ ဆိုသည်၊ ယင်းကား ဆဋ္ဌမှုဖြင့် ပုံနှိပ်ရခြင်း မရှိသေးပေ။ဝိနယာလင်္ကာရဋီကာခေါ် ဝိနယသင်္ဂဟဋီကာသစ်ကို ညောင်ရမ်း ၁၀ဆက် သာလွန်မင်းတရားလက်ထက် သက္ကရာဇ် ၁၀၀၉ခုနှစ်တွင် စလင်းမြို့ဇာတိတိပိဋကာလင်္ကာရဘွဲ့တံဆိပ်တော်ရ တောင်ဖီလာဆရာတော် စီရင်တော်မူသည်၊ ယင်းကား ဆဋ္ဌမူဖြင့် အတွဲ ၂တွဲရှိသည်။ အရှင်ဓမ္မသိရီထေရ် စီရင်အပ်သည့် ခုဒ္ဒသိက္ခာ လက်သန်းအဋ္ဌကထာ၏ အဖွင့် ခုဒ္ဒသိက္ခာ ဋီကာဟောင်းပြုစုသောပုဂ္ဂိုလ်ကို ဂန္ဓဝံသ၌ အရှင်ဝါစိဿရဟု၎င်း သာသနဝံသပ္ပဒီပိကာ၌ အရှင်မဟာယသဟု၎င်း ပိဋကတ်တော် သမိုင်း၌ အရှင်ရေဝတဟု၎င်း အမျိုးမျိုး မိန့်ဆိုလျက်ရှိသည်၊ ထိုကျမ်း၏ ဂန္ထာရမ္ဘနှင့် နိဂုံးတို့၌ ကျမ်းပြုပုဂ္ဂိုလ်ကို မဖော်ပြခဲ့သဖြင့် အတိ အကျ မသိရတော့ပေ၊သုမင်္ဂလပ္ပသာဒနီမည်သော ခုဒ္ဒသိက္ခာဋီကာသစ်ကို စီရင်သည့် ပုဂ္ဂိုလ်မှာ သာရတ္ထဒီပနီဋီကာကျမ်းပြု အရှင်သာရိပုတြာ၏တပည့် အရှင်သံဃရက္ခိတမဟာသာမိထေရ်ဖြစ်သည်၊ အရှင်မဟာသာမိထေရ် စီရင်အပ်သည့် မူလသိက္ခာလက်သန်း အဋ္ဌကထာ၏အဖွင့် မူလသိက္ခာဋီကာကျမ်းပြု ပုဂ္ဂိုလ်ကို ဂန္ထဝံသ၌ အရှင်ဝါစိဿရဟု၎င်း ပိဋကတ်တော်သမိုင်း၌ သီဟိုဠ်ကျွန်း အနုရာဓမြို့နေ အရှင်ဝိမလသာရဟု၎င်း တမျိုးစီ မိန့်ဆိုလျက်ရှိသည်၊ ထိုကျမ်း၏ နိဂုံး၌လည်း ကျမ်းပြုပုဂ္ဂိုလ်ကို ပီပြင်စွာမပြဆိုခဲ့ပေ၊ ဖော်ပြပြီး ခုဒ္ဒသိက္ခာ မူလသိက္ခာလက်သန်း အဋ္ဌ ကထာများနှင့်တကွ ခုဒ္ဒသိက္ခာဋီကာဟောင်း ဋီကာသစ် မူလသိက္ခာဋီကာတို့ကို တွဲဖက်၍ ဆဋ္ဌမူဖြင့် တအုပ်တည်း အပြီးပုံနှိပ်ထားသည်။ အရှင်ဗုဒ္ဓဒတ္တထေရ် စီရင်အပ်သည့် ဝိနယဝိနိစ္ဆယ ဥတ္တရဝိနိစ္ဆယ လက်သန်း အဋ္ဌကထာတို့၏ အဖွင့်ဝိနယတ္ထသာရသန္ဒီပနီမည်သော ဝိနယဝိနိစ္ဆယဋီကာနှင့်လီနတ္ထပ္ပကာသိနီမည်သော ဥတ္တရဝိနိစ္ဆယ ဋီကာကျမ်းပြုပုဂ္ဂိုလ်ကား သာရတ္ထဒီပနီ ဋီကာကျမ်းပြု အရှင်သာရိပုတြာ၏ တပည့်မထေရ်တပါးဖြစ်ကြောင်းသာ ဝိနယဝိနိစ္ဆယ ဋီကာဂန္ထာရမ္ဘ၌ လာသည်၊ ထို့ကြောင့် ထိုမထေရ်၏ဘွဲ့အမည်ကို ဂန္ထဝံသ၌ အရှင်ဝါစိဿရ ဟု၎င်း ပိဋကတ်တော်သမိုင်း၌ အရှင်မဟာဥပတိဿဟု၎င်း တမျိုးစီ မိန့်ဆိုလျက် ရှိသည်၊ ယင်းဋီကာ ၂စောင်ကို တွဲဖက်၍ ဆဋ္ဌမူဖြင့် အတွဲ ၂တွဲ ပုံနှိပ်ထားသည်။
အဘိဓမ္မာလက်သန်းဋီကာ
ပြင်ဆင်ရန်
အရှင်အနုရုဒ္ဓါထေရ် စီရင်အပ်သည့်သဂြိုဟ်ခေါ် အဘိဓမ္မတ္ထသင်္ဂဟလက်သန်းအဋ္ဌကထာ၏အဖွင့်ဋီကာတို့ကား များပြားလှပေရာ ဤ၌အသုံးများသည့် ဋီကာအချို့ကိုသာ ဖော်ပြပါအံ့၊ပေါရာဏဋီကာခေါ် အဘိဓမ္မတ္ထသင်္ဂဟဋီကာဟောင်းကို သီဟိုဠ်ကျွန်း အနုရာဓမြို့နေ သာရတ္ထဒီပနီဋီကာကျမ်းပြ အရှင်သာရိပုတြာ၏ တပည့် အရှင်နဝဝိမလထေရ် စီရင်သည်ဟု ပိဋကတ်တော်သမိုင်း၌ ဆိုသည်၊ဋီကာကျော်ဟု ထင်ပေါ်ကျော်ကြား လူသိများသော အဘိဓမ္မတ္ထဝိဘာဝိနီဋီကာကျမ်းပြုပုဂ္ဂိုလ်ကား သာရတ္ထဒီပနီဋီကာကျမ်းပြု အရှင်သာရိပုတြာ၏ တပည့် အရှင်သုမင်္ဂလမဟာသာမိထေရ် ဖြစ်သည်။ သင်္ခေပဝဏ္ဏနာဋီကာကို သုတ္တနိဒ္ဒေသကျမ်းပြု အရှင်သဒ္ဓမ္မဇောတိပါလထေရ်သည် သာသနာတော်နှစ် ၁၉၉၀တွင် သီဟိုဠ်ကျွန်းသို့ သာသနာပြု ကြွတော်မူပြီးနောက် စီရင်တော်မူသည်၊ ဤဋီကာ ၃ကျမ်းတွင် ဋီကာကျော် ကျမ်းကို သီးခြားခွဲ၍၎င်းသင်္ဂြိုဟ်ဋီကာ ၃ကျမ်းတွဲဟူသော အမည်ဖြင့် တပေါင်းတည်းတွဲ၍၎င်း ရှေးက ပုံနှိပ်ခဲ့ကြသည်၊ ဆဋ္ဌသံဂါယနာမူဖြင့်ကား အဘိဓမ္မတ္ထသင်္ဂဟပါဌ် နှင့်တွဲ၍ဋီကာကျော် တကျမ်းကိုသာ ပုံနှိပ်ထားပေသည်။ ထိုဋီကာကျော်ကျမ်း၏အဖွင့် မဏိသာရမဉ္ဇူသာဋီကာကို မဏိဒီပဋီကာ ကျမ်းပြု အရှင်အရိယဝံသဓမ္မသေနာပတိထေရ်သည် သကရာဇ် ၈၂၈ခုနှစ်တွင် အပြီး စီရင်တော်မူသည်၊ ယင်းကား ဆဋ္ဌမှုဖြင့် အတွဲ ၂တွဲ ရှိသည်။ အရှင်ဗုဒ္ဓဒတ္တထေရ် စီရင် အပ်သည့် အဘိဓမ္မာဝတာရ လက်သန်း အဋ္ဌကထာ၏အဖွင့် အဘိဓမ္မာဝတာရဋီကာ ဟောင်းကို သီဟိုဠ်ကျွန်း အနုရာဓမြို့ မဟာဝိဟာရ ကျောင်းတိုက်နေ အရှင်ဝါစိဿရမဟာသာမိထေရ် စီရင်သည်ဟု သာသနဝံသပ္ပဒီပိကာနှင့် ပိဋကတ်တော် သမိုင်းတို့၌ ဆိုသည်၊အဘိဓမ္မတ္ထဝိကာသိနီမည်သော အဘိဓမ္မာဝတာရဋီကာသစ်ကို ဋီကာကျော် ကျမ်းပြု အရှင်သုမင်္ဂလမဟာသာမိထေရ် စီရင်တော်မူသည်၊ ယင်း ဋီကာ၂ကျမ်းကို ပေါင်း၍ ဆဋ္ဌမူဖြင့် အတွဲ ၂တွဲ ပုံနှိပ်ထားပေသည်။ ဒိနေဟိ စတုဝီသေဟိ၊ ဋီကာယံ နိဋ္ဌိတာ ယထာ။၂၃
ဋီကာအဖွင့်ကျမ်းများစာရင်း
ပြင်ဆင်ရန်
စဉ်ကျမ်းအမည်ကျမ်းပြုဆရာသင်္ကေတ၁။ဝဇိရဗုဒ္ဓိဋီကာအရှင်ဝဇိရဗုဒ္ဓိဝဇိရ၊ဋီ၂။သာရတ္ထဒီပနီဋီကာ ပအရှင်သာရိပုတ္တရာသာရတ္ထ၊၁၃။သာရတ္ထဒီပနီဋီကာ ဒုအရှင်သာရိပုတ္တရာသာရတ္ထ၊၂၄။သာရတ္ထဒီပနီဋီကာ တအရှင်သာရိပုတ္တရာသာရတ္ထ၊၃၅။ဝိမတိဝိနောဒနီဋီကာ ပအရှင်စောဠိယကဿပဝိမတိ၊၁၆။ဝိမတိဝိနောဒနီဋီကာ ဒုအရှင်စောဠိယကဿပဝိမတိ၊၂၇။သီလက္ခန်ဋီကာ ဟောင်း လီနတ္ထပ္ပကာသနာဋီကာအရှင်ဓမ္မပါလဒီ၊ဋီ၊၁၈။သီလက္ခန်ဋီကာ သစ် သာဓုဇနဝိလာသိနီဋီကာမောင်းထောင်သာသနာပိုင်သီ၊ဋီ၊သစ်၊၁၉။သီလက္ခန်ဋီကာ သစ် သာဓုဇနဝိလာသိနီဋီကာမောင်းထောင်သာသနာပိုင်သီ၊ဋီ၊သစ်၊၂၁၀။သုတ်မဟာဝါဋီကာ လီနတ္ထပကာသနာဋီကာအရှင်ဓမ္မပါလဒီ၊ဋီ၊၂၁၁။ပါထိကဋီကာ လီနတ္ထပကာသနာဋီကာအရှင်ဓမ္မပါလဒီ၊ဋီ၊၃၁၂။မူလပဏ္ဏာသဋီကာ ပ လီနတ္ထပကာသနာဋီကာအရှင်ဓမ္မပါလမ၊ဋီ၊၁၁၃။မူလပဏ္ဏာသဋီကာ ဒု လီနတ္ထပကာသနာဋီကာအရှင်ဓမ္မပါလမ၊ဋီ၊၂၁၄။မဇ္ဈိမနှင့်ဥပရိပဏ္ဏာသဋီကာ လီနတ္ထပကာသနာဋီကာအရှင်ဓမ္မပါလမ၊ဋီ၊၃၁၅။သံယုတ္တဋီကာ ပ လီနတ္ထပကာသနာဋီကာအရှင်ဓမ္မပါလသံ၊ဋီ၊၁၁၆။သံယုတ္တဋီကာ ဒုအရှင်ဓမ္မပါလသံ၊ဋီ၊၂၁၇။အင်္ဂုတ္တရဋီကာ ပ သာရတ္ထမဉ္ဇူသာဋီကာအရှင်သာရိပုတ္တရာအံ၊ဋီ၊၁၁၈။အင်္ဂုတ္တရဋီကာ ဒု သာရတ္ထမဉ္ဇူသာဋီကာအရှင်သာရိပုတ္တရာအံ၊ဋီ၊၂၁၉။အင်္ဂုတ္တရဋီကာ တ သာရတ္ထမဉ္ဇူသာဋီကာအရှင်သာရိပုတ္တရာအံ၊ဋီ၊၃၂၀။ဓမ္မသင်္ဂဏီမူလဋီကာ ပအရှင်သာရိပုတ္တရာမူဋီ၊၁၂၀။ဓမ္မသင်္ဂဏီအနုဋီကာ ပအရှင်အာနန္ဒာအနု၊ဋီ၊၁၂၁။ဝိဘင်္ဂမူလဋီကာ ဒုအရှင်သာရိပုတ္တရာမူလ၊ဋီ၊၂၂၁။ဝိဘင်္ဂအနုဋီကာ ဒုအရှင်အာနန္ဒာအနု၊ဋီ၊၂၂၂။ပဉ္စပကရဏမူလဋီကာ တအရှင်သာရိပုတ္တရာမူလ၊ဋီ၊၃၂၂။ပဉ္စပကရဏအနုဋီကာ တအရှင်အာနန္ဒာအနု၊ဋီ၊၃၂၃။ဝိသုဒ္ဓိမဂ္ဂမဟာဋီကာ ပ ပရမတ္ထမဉ္ဇူသာမဟာဋီကာအရှင်ဓမ္မပါလဝိသုဒ္ဓိ၊ဋီ၊၁၂၄။ဝိသုဒ္ဓိမဂ္ဂမဟာဋီကာ ဒု ပရမတ္ထမဉ္ဇူသာမဟာဋီကာအရှင်ဓမ္မပါလဝိသုဒ္ဓိ၊ဋီ၊၂၂၅။ကင်္ခါဋီကာဟောင်းအမည်မသိကင်္ခါ၊ဋီ၂၅။ကင်္ခါဋီကာသစ်အရှင်ဗုဒ္ဓနာဂကင်္ခါ၊ဋီ၊သစ်၂၆။နေတ္တိဋီကာ လီနတ္တဝဏ္ဏနာဋီကာအရှင်ဓမ္မပါလနေတ္တိဋီ၂၆။နေတ္တိဝိဘာဝနီအရှင်သဒ္ဓမ္မပါလနေတ္တိဝိဘာ
ကိုးကား
ပြင်ဆင်ရန်
ဋိကိယတိ ဇာနိယတိ သံဝဏ္ဏနာယ အတ္ထော ဧတာယာတိ ဋီကာ။ နီတိ၊ဓာ၊၁၇။ ဋီကိယတိ ဇာနိယတိ အဋ္ဌကထာယတ္ထော ဧတာယာတိ ဋီကာ။ ဓာထွတ္ထ။
ဝိဘာဝိနီ၊၂၇၉။ ဋိကိယတိ ဉာယတိ အဋ္ဌကထာယ အတ္ထော ဧတာယ ဋိကေတိ ဝါ တတ္ထ သမ္မောဟတမံ ဝိနာသေတိ ပဒီပေါ ဝိယ အန္ဓကာရန္တိ ဋီကာ၊ ဣကာရဿ ဒီဃော။ မဏိမဉ္ဇူ၊၂၊၅၇၉။ သီ၊ဋီ၊သစ်၊၁၊၃၂၆၊ ၃၉၇၊ ၄၁၈၊ ၄၂၀၊ ၄၅၂။ သီ၊ဋီ၊သစ်၊၂၊၁၀၊ ၁၃၃၊ ၁၆၁၊ ၂၁၉။ နေတ္တိဝိ၊၂၉၊ ၁၇၂၊ ၂၁၁။
တိပိဋကအဘိဓာန် အတွဲ၈
ဋီကာမှ ရယူရန်
ကဏ္ဍပိဋကတ် သုံးပုံ
ဤစာမျက်နှာကို ၆ ဇူလိုင် ၂၀၂၅၊ ၀၄၅၂ အချိန်တွင် နောက်ဆုံး ပြင်ဆင်ခဲ့သည်။
စာသားများကိုလိုင်စင်ဖြင့် ရရှိနိုင်ပြီး ထပ်ဆောင်းသတ်မှတ်ချက်များ ရှိနိုင်သည်။
အသေးစိတ်အတွက်အသုံးပြုခြင်းဆိုင်ရာ သတ်မှတ်ချက်များတွင် ကြည့်ပါ။
ကိုယ်ပိုင်ရေးရာ မူဝါဒ
ဝီကီပီးဒီးယား အကြောင်း
သတိပြုစရာများ
ဆော့ဖ်ဝဲလ်တီထွင်ရေးသားသူများ
စာရင်းအင်း
ကွတ်ကီး ထုတ်ပြန်ချက်
မိုလ်ဘိုင်း
ရှာဖွေရန်
ရှာဖွေရန်
ဋီကာ
ဘာသာစကားများ ထည့်သွင်းရန်အကြောင်းအရာအသစ် ထပ်ထည့်ရန်
တမ်းပလိတ်           တမ်းပလိတ်ပိဋကတ်သုံးပုံ           တမ်းပလိတ်