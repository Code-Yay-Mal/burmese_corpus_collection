ရှင်ဥတ္တမကျော်တောလား  ဝီကီပီးဒီးယား၀၁၂၃၄၅၆၇၈၉ ဇန်နဝါရီဖေဖော်ဝါရီမတ်ဧပြီမေဇွန်ဇူလိုင်ဩဂုတ်စက်တင်ဘာအောက်တိုဘာနိုဝင်ဘာဒီဇင်ဘာရှင်ဥတ္တမကျော်တောလားရှင်ဥတ္တမကျော်တောလားမြန်မာစာပေရှင်ဥတ္တမကျော်တောလားမာတိကာသို့ ခုန်သွားရန်ပင်မ မီနူးပင်မ မီနူး
ဘေးဘားသို့ရွှေ့ပါဝှက်ရန်
အညွှန်း
ဗဟိုစာမျက်နှာ
မာတိကာ
လက်ရှိဖြစ်ရပ်များ
ကျပန်းစာမျက်နှာ
ဝီကီပီးဒီးယား အကြောင်း
ဆက်သွယ်ရန်
ပါဝင်ပံ့ပိုးရန်
အကူအညီ
တည်းဖြတ်ခြင်း လေ့လာရန်
ပေါင်းကူးနေရာ
လတ်တလော အပြောင်းအလဲများ
ဖိုင်တင်ရန်
အထူး စာမျက်နှာများ
ရှာဖွေရန်
ရှာဖွေရန်
ပုံပန်းသွင်ပြင်
လှူဒါန်းမှု
အကောင့် ဖန်တီးရန်
အကောင့်ဝင်ရန်
ကိုယ်ပိုင် ကိရိယာများလှူဒါန်းမှု
ပံ့ပိုးရန်
အကောင့် ဖန်တီးရန်
အကောင့်ဝင်ရန်
ထွက်ပြီးသား တည်းဖြတ်သူများအတွက် စာမျက်နှာများပိုမို လေ့လာရန်
ဆွေးနွေးရန်
မာတိကာ
ဘေးဘားသို့ရွှေ့ပါဝှက်ရန်
အစပိုင်း
၁အပိုဒ် ၁။ စက်ဆယ့်နှစ်လီ၊   ၊ သီးမျိုးခိုင်ညှာ လပြွတ်တည်း။
၂အပိုဒ် ၂။ စကြဝဠာ၊   ၊ ဘီလူးသွားကို လဖြဲတည်း။
၃အပိုဒ် ၃။ ဝသန်ဟေမ၊   ၊ တောကြက်တောင်ပံ လဖြုန်းတည်း။
၄အပိုဒ် ၄။ တထာဂတ၊   ၊ မုဆိုးချုံက လချောင်းတည်း။
၅အပိုဒ် ၅။ အနုတ္တရ၊   ၊  မိုးမှာရွှေကြယ် လဥတည်း။
၆အပိုဒ် ၆။ မြတ်သယမ္ဘူ၊   ၊ ရွှေဘောင်မြစ်ညာ လဆန်တည်း။
၇အပိုဒ် ၇။ မဟာသကျ၊   ၊ တရားဓားသို့ လထစ်တည်း။
၈အပိုဒ် ၈။ ဗျာဒိတ်ဩဘာ၊   ၊ ပြုစုပျိုးထောင် လမွေးတည်း။
၉အပိုဒ် ၉။ နှောင်းဖြစ်အလာ၊   ၊ မြဲစွာဖြစ်လိမ့် လမှန်းတည်း လမှန်တည်း။
၁၀ကိုးကား
ရှင်ဥတ္တမကျော်တောလား
ဘာသာစကားများ ထည့်သွင်းရန်
လင့်ခ်များပေါင်းထည့်ရန်
စာမျက်နှာ
ဆွေးနွေးချက်
မြန်မာဘာသာ
ဖတ်ရန်
ပြင်ဆင်ရန်
ရာဇဝင်ကြည့်ရန်
ကိရိယာများကိရိယာများ
ဘေးဘားသို့ရွှေ့ပါဝှက်ရန်
ဆောင်ရွက်ချက်များ
ဖတ်ရန်
ပြင်ဆင်ရန်
ရာဇဝင်ကြည့်ရန်
ယေဘုယျ
ဘယ်ကလင့်ခ်ထားလဲ
ဆက်စပ်သော အပြောင်းအလဲများ
ပုံသေလိပ်စာ
စာမျက်နှာ အချက်အလက်များ
ဤစာမျက်နှာကို ကိုးကားပြုရန်
အတိုကောက်  ရယူရန်
ပရင့်ပို့လွှတ်
စာအုပ်တစ်အုပ် ဖန်တီးရန်
အနေဖြင့် ရယူရန်
ပရင့်ထုတ်နိုင်သော ဗားရှင်း
အခြား ပရောဂျက်များတွင်
ဝီကီဒေတာ
ပုံပန်းသွင်ပြင်
ဘေးဘားသို့ရွှေ့ပါဝှက်ရန်
ဝီကီပီးဒီးယား မှ
အပိုဒ် ၁။ စက်ဆယ့်နှစ်လီ၊   ၊ သီးမျိုးခိုင်ညှာ လပြွတ်တည်း။
ပြင်ဆင်ရန်
စက်ဆယ့်နှစ်လီ၊ ဒွါဒသီဝယ်၊ သုံးလီဥတု၊ လက်ဝဲလုသား၊ ရတုသာစွ၊ လ မဏ္ဍလျှင်၊ သဘင်ဂိမှာန်၊ တာသင်္ကြန်ဟု၊ လေပြန်လွှင့်ကူ၊ ဘုံသစ်ထူ၍၊ ဥဏှဂူနတ်၊ ဖလ်ရဟတ်လည်း၊ သဟဿရောင်၊ ခြည်တထောင်ဖြင့်၊ ပြောင်ပြောင်ဝင်းထိန်၊ အာဏာနှိမ်လျက်၊ ပြင်းရှိန်အန္တ၊ ဂုဏ်စွမ်းပြသော်၊ လေခမြေသက်၊ ဈာန်ဝိတက်သို့၊ သစ်ရွက်ရော်ရီ၊ ဣန္ဒနီဝယ်၊ သိင်္ဂီတဝက်၊ ဖက်၍ဆေးစုံ၊ ချယ်သောပုံသို့၊ ရဂုံမြိုင်တွင်း၊ တောလုံးလင်းသား၊ သီးကင်းနုစ၊ အချို့ကမူ၊ ဩဇာရသာ၊ နတ်သုဓာသို့ နတ်သုဒ္ဓါသို့၊ ချိုစွာတင့်မော ချိုစွာသင်္ဘော၊ ငှက်ပျောသခွား၊ သဖန်းခါးနှင့်၊ သျှစ်သျှားသမ္ဘရာ၊ ဩဇာသရက်၊ ဖက်သက်တရော်၊ မြတ်ရှင်တော်ကို၊ ပူဇော်လို့ငှာ၊ သီးကြရှာ၏။ မဟာလှေကား၊ ဆတ်သွားရင်ခတ်၊ ခိုင်ညွတ်ကံ့ကော်၊ ထိုထိုသော်လည်း၊ တော်သင်္ကြန်ဝင်၊ သည်သဘင်၌၊ ညွန့်ရှင်လုလု၊ ဂုဏ်တင်းပြုလျက်၊ မာန်ပုံဖက်၍၊ မင်းထက်မင်းဖျား၊ တို့ဘုရားကို၊ ညွတ်တွားသဒ္ဓါ၊ ဖူးပွင့်လာ၏။ အာကာသဓာတ်၊ ကောင်းကင်ရပ်က၊ ဇောတိရသ်ခြယ် ဇောတရသ်ချယ်၊ နတ်ဘုန်းကြွယ်တုံ၊ ပြိုင်ဆွယ်ကာက၊ ကက္ကဋနှင့်၊ ဟင်္သာ့တာရာ၊ ရံဝန်းကာလျက်၊ ညီလာစုံခံ၊ ကွန့်မြူးစံရှင့်၊ တိမ်ဗိတာန်စု တိမ်ပြတာန်စု၊ တဂုဏ်လုသည်၊ ကျေးဥအရောင်၊ မိလ္လာဘောင်ဝယ်၊ တိမ်တောင်စက်သွား၊ တိမ်ရထားနှင့်၊ ကိုးပါးနဝရတ်၊ တိမ်ပြာသာဒ်လည်း၊ လူ့ထွဋ်ပရမေ၊ သုံးလူ့ဆွေကို၊ ညွတ်ခွေဦးတင်၊ ရှိပန်ဆင်ခဲ့၊ တောင်ခွင်တောင်ထု၊ ပျော်ကြောင်းလုသည်၊ တောင်သူ့ဓလေ့၊ ယာမီးကြွေ့သား၊ မျိုးစေ့မြေနှံ၊ ဒေဝမာန်လျှင်၊ ညံတခြိမ့်ခြိမ့်၊ ဘဝင်စိမ့်မျှ၊ သိမ့်သိမ့်ရိုက်ကျော်၊ ပုဇွန်ဆော်၍၊ ခါတော်သဘင်၊ ဖက်နွှဲယင်သို့၊ ညွန့်ရှင်ခက်သွယ်၊ တောနိကာယ်တုံ၊ အံ့ဘွယ်သရဲ၊ ကဲကြဆင့်ဆင့်၊ ပင်လုံးဝင့်လျက်၊ ပင်မြင့်ပင်လတ်၊ ပင်ပျပ်ပင်စောက်၊ ဖူးညှောက်ကိုက်နု၊ စည်းဝေးပြု၍၊ သီးမှုသန္ဓေ၊ သုံးလူ့ဆွေကို၊ ရိုသေလှစွာ၊ လူ့ပမာသို့၊ ကမ္ဘာလိုလိုက်၊ စရိုက်အားကိုး၊ ညွန့်ညွန့်ဖြိုးသည်။    ။ သီးမျိုးခိုင်ညှာ လပြွတ်တည်း။
အပိုဒ် ၂။ စကြဝဠာ၊   ၊ ဘီလူးသွားကို လဖြဲတည်း။
ပြင်ဆင်ရန်
စကြဝဠာ၊ အာဏာဇာတိ၊ ခေတ်ဝိသယ၊ နှိုင်းမမျှသား၊ အနန္တဂုဏ်၊ သဗ္ဗညုံ၏၊ ဘုံဘဝဂ်ဖျား၊ ဘုန်းတော်အားလည်း၊ ပျံ့ရှားကြိုင်သင်း၊ ထိန်ထိန်လင်းလျက်၊ ထုတ်ချင်းခတ်လျှို၊ တန်ခိုးမိုသော်၊ ဗဟိုမဇ္ဈေ၊ ဝီထိချွေ၍၊ ရွှေဖလ်ရဝိန် ရွှေဖန်ရဝိန်၊ လယ်လမ်းနှိမ်လျက်၊ နာဂိန္ဒရာ၊ ဗျိုင်းတာရာနှင့်၊ မဟာကက္ကဋ၊ ရွှေကာကတို့၊ သည်လသင်္ကြန်၊ ချိန်ဝသန်ကို၊ အားသွန်မလို၊ တန်းခိုးသိုခဲ့၊ တိမ်ညိုမိလ္လာ၊ တိမ်စူကာနှင့်၊ တိမ်ပြာရောရှက်၊ မရန်းဘက်၍၊ တိမ်သက်တန့်ရောင်၊  အဝါပေါင်ဝယ်၊ မှောင်ခဲ့တခါ၊ ပြာခဲ့တချို့၊ ညို့ခဲ့တလီ၊ ရီခဲ့တဖုံ၊ မှုန်ခဲ့တချက်၊ ယုဂန်ထက်က၊ လေးဘက်လုံးခြုံ၊ တိမ်ဂဠုန်လည်း၊ နဂါးရုံကြွေ့၊ ရန်ချင်းတွေ့သော်၊ ခိုးငွေ့လွှတ်ပြိုင်၊ ဂုဏ်ချင်းဆိုင်ခဲ့၊ မဏ္ဍိုင်မူလ၊ ပြိဿတွင်ရာ၊ ဝိသာခါနှင့်၊ စကားဝါထုံ၊ ရနံ့လှုံသည်၊ မေထုန်လက်ဖျား၊ စမ္ပယ်နားလျက်၊ ပျံ့ရှားဧလှိုင်၊ ပုန်းညက်ခိုင်လည်း၊ နံ့ကြိုင်ကြကဋ်၊ ထုံရည်ဆွတ်၍၊ နက္ခတ်အာသဠ်၊ တပါဒ်ကျန်ဝယ်၊ လမ္ဗရာမွန်၊ ဗုဇွန်ကျာကျာ၊ ဒိန္ဒိမာနှင့် ဒိဏ္ဍိမာနှင့်၊ မဟာဝိဇယ၊ သံစုံခ၍၊ မြူးကြပဇ္ဇုန်၊ ထောင်အားသုံသည်၊ လွှမ်းခြုံသင်တိုင်း၊ တိမ်အလှိုင်းဖြင့်၊ တိုင်းအမ္ဗုန်ဆီ၊ မိုးမေဃီလျှင်၊ ဘေဒနီကျင်း၊ ဗျူဟာခင်း၍၊ နတ်မင်းဝလာ၊ ဒေဝရာမူ၊ စွေရွာကြူးခေါက်၊ ရေရူးမောက်၍၊ ထုံးပေါက်အင်းအိုင်၊ ဂနိုင်စိမ့်စမ်း၊ တင်းကျမ်းသုန်သုန် တင်းကြမ်းသုန်သုန်၊ စီးသွယ်ခြုံသည်၊ ယမုန်ဂင်္ဂါ၊ ရေညီလာနှင့်၊ သီဒါသဘင်၊ ရှုအင်မခန်း၊ အဆန်းဆန်းလျှင်၊ မကရ်းလိပ်ငါး မကန်းလိပ်ငါး၊ ရွှင်မြူးစားလျက်၊ ပျော်ပါးစံပ၊ ရွေမျာ့းတသင်း၊ တွင်းရွှေဂူဟာ၊ လိုဏ်နန်းသာက၊ ကက္ကဋာမွန်၊ ရွှေဗုဇွန်လည်း၊ အားသွန်ညွတ်ခ၊ သုံးလူ့ဘကို၊ ဖူးကြသောဟန်၊ ရေနန်းစံခဲ့၊ ဝသန်ကာလ ဝဿန်ကာလ၊ ရာသီစဝယ်၊ ထွန်ချမင်္ဂလာ၊ တောင်သူမှာလည်း၊ ဘာသာဓလေ့၊ ပျော်မွေ့စိုက်ပျိုး၊ ကောက်ပဲမျိုးကို၊ အားကြိုးလုံ့လ၊ ဂုဏ်စွမ်းပြလျက်၊ မြေခထန်းညှာ၊ သည်ချိန်ခါဝယ်၊ အာဋာနာဋ၊ ကုဝေရနှင့်၊ ယက္ခတွင်ဘိ၊ မဟိဒ္ဓိဒါနော မဟိဒ္ဓိတာနော၊ ကုမ္ဘော ဂန္ဓဗ္ဗ၊ ဒေဝယက္ခာ၊ သာတာဂီရိ၊ မည်ရှိစိုးမှူး၊ နတ်ဘီလူးတို့၊ သုံးဦးပရမေ၊ ဂုဏ်မြုတေကို၊ ဖူးလေတုံမြောက်၊ လက်ပမ်းပေါက်ဖြင့်၊ ဝမ်းမြောက်ဝမ်းသာ၊ စေတနာနှင့်၊ သဒ္ဓါရွှင်မြူး၊ ကြည်ညွတ်နူးသည်။     ။ ဘီလူးသွားကို လဖြဲတည်း။
အပိုဒ် ၃။ ဝသန်ဟေမ၊   ၊ တောကြက်တောင်ပံ လဖြုန်းတည်း။
ပြင်ဆင်ရန်
ဝသန်ဟေမ၊ ဂိမှအပြင်၊ ဒွါဒသင်ဝယ်၊ နဝင်္ဂကိုး၊ ဂုဏ်တော်ဖြိုးသား၊ တန်ခိုးဘုန်းခြောက်၊ လျှံတောက်ရောင်ခြည်၊ ဘဝဂ်လည်မျှ၊ ခြောက်မည်ဉာဏ၊ သမ္ဗုဒ္ဓ၏၊ ဆုံးစမမြင်၊ ကျေးဇူးအင်ကို၊ ကြည်လင်ရစ်ဝိုင်း၊ ရှိပန်းလှိုင်း၍၊ ရွှေသိုင်းဝင့်ချီ၊ မိုးရင့်သီလျက်၊ မတီကေတု၊ တိုင်းဇေယျုက၊ သမ္မုတိမှန် သမုတိမှန်၊ ကေသာနှံသည်၊ ရွှေလျှံသဇင်၊ ဂမုန်းအင်လည်း၊ ဥကင်မြင့်ဘောင်၊ ရနံ့လှောင်ခဲ့၊ သီခေါင်မြင့်စွာ၊ ဗွေအာကာဝယ်၊ ငွေတာရာခ၊ ကက္ကဋနှင့်၊ ဖုသျှနန်းယာဉ်၊ စန်းနှင့်ယှဉ်၍၊ ကဉ္စနာဖလ်၊ သူရကန်လည်း၊ စံဗာဟီစွန်း၊ ရွေ့ရွေ့ယွန်းခဲ့၊ ဆန်းရာသီစ၊ မကာရ၌၊ လောကချစ်ရှင်၊ စက်မြန်းချင်လည်း၊ မင်ဣန္ဒာပေါက်၊ တိမ်တလျှောက်မှာ၊ ကြိုးခေါက်ဆန်းကြယ်၊ မကရ်းနွယ်နှင့် မကန်းနွယ်နှင့်၊ ဘယ်ရာသီကျန်၊ မဆန်ရွံ့ကြောက်၊ အထုံလှောက်၍၊ ငုံပေါက်လဲလှိုင်၊ လေဆိုင်ညှာညွန့်၊ ကွန့်စံသည့်နည်း၊ ငြိမ့်ငြိမ့်ဖြည်းလျက်၊ ရေကြည်မျှညီ၊ ယင်ပေါင်ချီသည်၊ သိသီရစက်၊ လများထက်၌၊ နေစက်ဗိမာန်၊ တိမ်ယာဉ်ပျံဝယ်၊ ထိမ်လျှံခြည်ပျောက်၊ ဆဒ္ဒန်ပေါက်မူ၊ ရောင်ခြောက်မပြုံ့၊ စွယ်ဖျားနုံ့လျက်၊ ကုံ့တြင်းသိမ်၊ နဝင်းအိမ်မှာ၊ ရွှေချိန်တာရာ၊ သံကောက်မာနှင့်၊ ရတနာစုံ၊ စန်းနိတုံလည်း၊ ဘုံဝေရမ္ဘ၊ ယုဂန်ဝ က၊ ပပထွန်းလျှံ၊ တည့်မွန်းမှန်သော်၊ ရေလျှံသမုဒ်၊ ဗုဇွန်တုပ်လည်း၊ လှိုင်းပုတ်မခံ၊ ကျောက်နန်းစံခဲ့၊ မတန်ယဉ်ဆုံး၊ အင်ဂမုန်းနှင့်၊ နန်းသုံးသဇင်၊ ကြိုင်သင်းရွှင်၍၊ မင်းလွင်လိုလို၊ စုံတခိုဝယ်၊ လေချိုဝန်းလု၊ လွမ်းရတု၌၊ ရွက်နုမငြိမ်၊ မြေနှင့်ချိန်လျက်၊ စိမ့်မြိုင်ရဂုံ၊ ကြိုင်လှိုင်ထုံသည်၊ အမုံချပ်ရပ်၊ ဖူးငုံကပ်၍၊ လှည့်ပတ်လက်တံ၊ လောင်းပန်းကျန်မူ၊ လွန်ဟန်တင့်ဆုံ၊ ပြာရီခြုံလျက်၊ မှိုင်းမှုန်ဆင်လာ၊ ခဲမုတ္တာနှင့်၊ ချိန်ရာသီခွင်၊ မိန်သဘင်မှာ၊ ငွေစင်ရထား၊ ယန္တရားလည်း၊ အသွားတူညီ၊ ဖဂ္ဂုဏီနှင့် ဘဂ္ဂုဏီနှင့်၊ ယှဉ်မှီတွဲကာ၊ ဗျိုင်းတာရာတို့၊ မြိုင်မှာမြိုင်လျောက်၊ ရွှေပိတောက်လည်း၊ ဖူးညှောက်ပွင့်ချိန်၊ သီဒါသိမ်ဝယ်၊ သောင်တိမ်ငွေဥ၊ သဲဗွေနုနှင့်၊ ဝတ်စုညွန့်ချီ၊ သရဖီမူ၊ ကြိုင်ဆီလှိုင်သတ်၊ ရေဖက်ဆွတ်တည့်၊ ချွေလွှတ်ဆောစွာ၊ သည်ချိန်ခါကို၊ သောတာပန်မည်၊ မဟာထေရ်တို့၊ မကြည်နိုင်အောင်၊ ခိုးမြူမှောင်ခဲ့၊ ဘုန်းခေါင်ပရမေ၊ သုံးလူ့ဆွေလျှင်၊ ဒေသစာရီ၊ ပြည်ကပ္ပီသို့၊ ကြွချီအာသန်၊ ချိန်ခါတန်ကို၊ တောင်ပံရှက်ငိုက်၊ မြေနှုတ်စိုက်၍၊ အလိုက်ဘာသာ၊ ဟင်္သာသောင်တင်း၊ ပိန်ညင်းစင်ရော်၊ ငှက်တော်ကြိုးကြာ၊ သာရကာနှင့်၊ တမာကြက်တော၊ ဥဩငှက်ကျား၊ ငှက်ငနွားလည်း၊ ဝပ်တွားဘီလုံး၊ ရွှေငုံးချိုးခါ၊ သူတို့မှာမူ၊ မြတ်စွာဘုရား၊ သုံးလူ့ဖျားကို၊ တတ်အားသမျှ၊ ဖူးကုန်ကြလျက်၊ ရှိပန်ဆက်သည် ရှိစုံဆက်သည်။     ။ တောကြက်တောင်ပံ လဖြုန်းတည်း။
အပိုဒ် ၄။ တထာဂတ၊   ၊ မုဆိုးချုံက လချောင်းတည်း။
ပြင်ဆင်ရန်
တထာဂတ၊ နှိုင်းဆမမြော်၊ မြတ်ရှင်တော်ကို၊ ပူဇော်ကြရာ၊ အကြောင်းမှာကား၊ ရာသီသမိုက်၊ နွေစရိုက်ဝယ်၊ လေလိုက်သာမော၊ ညှာကြောခိုင်လျှော့၊ မြိုင်ကြော့ကြော့မှာ၊ လျော့ကေသာရစ်၊ ရထည်သစ်ကို၊ စံနစ်ခေါင်လွင်၊ သမိုက်ဆင်သည်၊ ဘယ်တင်သိုင်းရစ်၊ လှုံထည်သစ်နှင့်၊ နတ်စစ်ကညာ၊ မေခလာလျှင်၊ နန္ဒာသူဇ၊ သုနန္ဒနှင့်၊ စိတြမှန်ကူ၊ ဘုံမြင့်သူတို့၊ နှိုင်းတူဘက်ကင်း၊ တရားမင်းကို၊ ဝပ်စင်းခယ၊ ပူဇောကြ၏။ ဟေမမြိုင်ခွင်၊ ပျော်မြူးရွှင်သည်၊ သမင်ဒရယ်၊ ယုန်ငယ်စိုင်ဆတ်၊ သုံးလူ့နတ်ကို၊ ဦညွတ်ကြရာ၊ ဟိမဝါဝယ်၊ ပါဏာတိပါတ်၊ ငှက်ခတ်သမား၊ မုဆိုးများလည်း၊ လေးမြားထမ်းကာ၊ တောလည်လာသော်၊ မြတ်စွာသုံးလူ့၊ သဗ္ဗညုကို၊ ဖူးလိုညွတ်ခ၊ စည်းဝေးကြသည်၊ ဘုမ္မာရုက္ခာ၊ အာကာသဓာတ်၊ မိုးနတ်မကျန်၊ ကုမ္ဘဏ်မကြွင်း၊ ဂဠုန်မင်းနှင့်၊ လေးစင်းအဏ္ဏဝါ၊ အာဏာစိုးနှိမ်၊ ရေနန်းအိမ်က၊ နာဂိန္ဒရ၊ ပနန္ဒနှင့်၊ စသည်များစွာ၊ နတ်သုရာတို့၊ ထိန်ဝါသန့်ရှင်း၊ ကိုယ်ရောင်လင်းပ၊ ဝပ်စင်းကြ၍၊ သကျရှင်တော်၊ သုံးလူ့ဘော်ကို၊ ပူဇော်ညွတ်လာ၊ နတ်ကညာအား၊ စိတ်မှာစွဲကပ်၊ ငှက်ခတ်မုဆိုး၊ အာရုံကိုး၍၊ မြတ်နိုးကြင်နာ၊ ဝမ်းမြောက်စွာနှင့်၊ ပျူငှာသစ်ဆန်း၊ ကြော့ကြငှန်းမှာ၊ တော့သန်းရွေ့လယ်၊ တဘုန်းမယ်တို့၊ ရွှေကြယ်ရံခ၊ စန်းငွေလသို့၊ ဘဝတင့်လှိုင်း၊ မြတနှိုင်းသို့၊ ဘက်ဆိုင်းအကုန်၊ တက်လှိုင်းပုံသည်၊ ဝသုန်ရေက၊ ရှိသမျှကို၊ မကမကန်၊ အတန်တန်နှင့်၊ ပြန်ပြန်လှယ်လှယ်၊ ကြင်ရေးချယ်ခဲ့၊ ဆယ်လှော်စံသိန်၊ ဉာဏ်ဖြင့်ချိန်လျက်၊ ဘယ်ခါသက်အံ့၊ အမြွက်သံရှင်၊ သိလိုချင်ခဲ့၊ ကေရှင်မာလာ၊ ထုံဂန္ဓာဝယ်၊ မိလ္လာရည်ရွက်၊ တာသူ့ဘက်မှာ၊ အသက်ပဏ္ဏာ၊ ဆက်သရာလည်း၊ မဟာဇောတိရသ်၊ လောကဓာတ်ဝယ်၊ မျက်မြတ်ရည်မှန်၊ ဘိုးနဂ္ဃန်သို့၊ ဖန်ဉာဏ်ယူဆင်၊ တင့်ရေးအင်ကို၊ တွေးထင်ရော်ရမ်း၊ ခက်လွန်လွန်းစွ၊ ထက်စွန်းဘုံပျံ၊ ယုန်ဗိမာန်ကို၊ လက်တံလှမ်းချီ၊ ဖမ်းမမီသို့၊ မြင့်သီဝေးမြော်၊ ထင်ရေးရော်၍၊ တော်ညာဝင်ကို၊ လွမ်းရေးပိုခဲ့၊ မြင်းမိုရ်မဏ္ဍလာ၊ ဝတိန်ချာဝယ်၊ တိမ်ပြာကိုးမှတ်၊ ရိုးမည်နတ်လည်း၊ အမြတ်ကျော်ခေါင်၊ ကောဝိညောင်က၊ လွမ်းအောင်သာလင့်၊ ဗျာပွားဆင့်လိမ့်၊ သက်ပင့်ဆွတ်ချိမ့်၊ ကြင်သည်းငြိမ့်မျှ၊ ရွှေအိမ့်ပရမေ၊ လှလွန်းဆွေသာ၊ နောင်ကိုးရာဟု၊ စိတ်မှာမပြယ်၊ အာရုံချယ်လျက်၊ ရှုဘွယ်တပုံ၊ ယဉ်မျိုးစုံခဲ့၊ ကိုးဂုဏ်လူ့ဆွေ၊ မြတ်စိန္တေ၏၊ ခြောက်ထွေရောင်လျှပ်၊ ဣဒ္ဓိပါဒ်ဖြင့်၊ ငှက်ခတ်သမား၊ လူတလွှားတို့၊ မြင်ငြားကုန်ကြ၊ ပီတိကြွ၍၊ လွှတ်ထလေးမြား၊ ကွယ်ရာထားလျက်၊ ဘုရားရှင့်ဘုန်း၊ လျှိုးပုန်းရွံ့ကြောက်၊ တောတလျှောက်၌၊ နတ်လျောက်နတ်မှာ၊ သုံးလူ့ချာကို၊ သဒ္ဓါလှုလှု၊ ပူဇော်မှုဖြင့်၊ တောထုတောင်ရိုး၊ ပျပ်ဝပ်ကျိုးသည်။     ။ မုဆိုးချုံက လချောင်းတည်း။
အပိုဒ် ၅။ အနုတ္တရ၊   ၊  မိုးမှာရွှေကြယ် လဥတည်း။
ပြင်ဆင်ရန်
အနုတ္တရ၊ တိလောကဟု၊ သကျမုနိန်၊ မာရဇိန်ကို၊ ဣန္ဒာသက္က၊ ဒေဝသုရာ၊ ဗြဟ္မာမကျန်၊ ထက်သန်စေတနာ၊ ဖူးကြလှာသည်၊ ကြက်လျှာတံခွန်၊ ပန်းမာလ်ဆီမီး၊ ထီးနှင့်တကွ၊ ပူဇော်ကြ၏။ အာကာသပြင်၊ ထက်ကောင်းကင်ဝယ်၊ ပဘင်္ကရိ၊ ရဝိစန္ဒ၊ ဘောမဗုဒ္ဓါ၊ ဆရာဂုရု၊ ဘရဂုသောရာ၊ ဒေဝါသူရိန်၊ ဘူမိန္ဒရာ၊ ဂြိုဟ်ရှစ်ဖြာနှင့်၊ အဿာယုဇ၊ နုရာဓလျှင်၊ မူလဇေဋ္ဌာ၊ ဝိသာခါက၊ ပုဏ္ဏာပြည့်မှီ၊ ဘရဏီအာသဠ် ဘရဏီသဠ်၊ သရဝဏ်မာဃ၊ အသလိဿနှင့်၊ ဓနသိဒ္ဓိ၊ ကြတ္တိကာနတ်၊ သတ္တဘိသျှ သတ္တဗိသျှ၊ ထွန်းပလျှံညီ၊ ရောဟဏီတည့်၊ ရေဝတီက၊ ဥတ္တရဘရဂု၊ ဖုသျှလုကာ၊ ကြယ်ပုဏ္ဏာတို့၊ ယာဉ်သာဘုံပျံ၊ ယုန်ဗိမာန်ကို၊ ခြံရံဝန်းကာ၊ ရောင်စုံဖြာသည်၊ သဒ္ဓါဆွတ်ဆွတ်၊ တာရာညွတ်၍၊ နက္ခတ်အပေါင်း၊ မြင်းခေါင်းခုံလောက်၊ ပုံဆောက်နှိုင်းဘွယ်၊ ကြက်သူငယ်စု၊ ကြယ်သုံးခုလျှင်၊ ရုပ်တုညီစွာ၊ ကျီးတာရာလည်း၊ ဆိုင်ကာရှေ့ဦး၊ နဂါးမြူး၍၊ ထွန်းရှူးတိုက်ဆိုက်၊ ကြက်တိုက်လည်းကောင်း၊ ကြယ်ဥဆောင်းလည်း၊ လိပ်ခေါင်းလက်ဖျား၊ ဟင်္သာနားက၊ ပေါက်သားမုန်အစ်၊ ဂုဏ်ရည်သစ်စွ၊ ခုနစ်ဖုသျှ၊ သင်္ဘောစုထက်၊ ရှစ်ခုဖြိုးဝှန်၊ ကိုးလုံးလွန်သော်၊ ဗုဇွန်ရင်ဆိုင်၊ ခြင်္သေ့ထိုင်သည်၊ ဆယ်ပြိုင်ဆဲ့တစ်၊ ဆဲ့နှစ်ရှေ့နောက်၊ လျှံတောက်ရွှန်းဘိတ်၊ ဦးလည်ညိတ်သား၊ ကရဝိက်တွန်ကျာ၊ ချိန်တာရာလည်း၊ ကြယ်အာဒိစ္စ၊ ဟဿတနှင့်၊ စိတြမုနိ၊ သွာတိချက်ဗွေ၊ ဆံကျင်ရွှေဝယ်၊ ကုဝေယက္ခ၊ ကုမ္ဘဏ္ဍနှင့်၊ ဘုမ္မဖြိုးမြင့်၊ တန်ခိုးလွှင့်လျက်၊ ဝိုက်လင့်ပတ်ဖြာ၊ ဝိသာခါနှင့်၊ နုရာဓရှေ့၊ ဇေဋ္ဌရွေ့၏။ ဘုန်းဟေ့မြတ်စွာ၊ စေသတ္ထာကို၊ ကြယ်တာရာများ၊ ဦးညွတ်တွားခဲ့၊ တိုင်းကားသက္က၊ ကပိလကို၊ ကြွရာလမ်းစဉ်၊ စုံတခွင်ဝယ်၊ ငွေစင်မြသား၊ ရွှေအလားသို့၊ မနားတို့ချင်၊ ပင်ထက်လွင်က၊ လှော်စင်ဦးစ၊ လေမြူးကြွ၍၊ မြမြရှက်ဆွယ်၊ တဝက်ချယ်နှင့်၊ ခက်သွယ်တံရှည်၊ မျှော်တိုင်းသည်လည်း၊ နူးကြည်ဆွတ်ယောင်၊ ကြိုင်လှိုင်လှောင်၏။ တန်ဆောင်မီးလောက်၊ ရှိန်ညီးတောက်၍၊ လဲပေါက်ထိန်ဖြာ၊ သဲခင်းသာဝယ်၊ သီဒါကြည်လဲ့၊ ငှက်သံနွဲ့နှင့်၊ လွမ်းဘွဲ့မြိုင်ခြေ လွမ်းဘွဲ့မြိုင်ရေ၊ မြူခိုးဝေခဲ့၊ တိမ်ခြေအာကာ၊ ကောဝိဠာက၊ ပြုဗ္ဗာရောင်လျှပ်၊ ဒေါင်းရဟတ်နှင့်၊ ပြာသာဒ်ဆောင်ယာဉ်၊ ပြိုင်ယှဉ်စဉ်မှာ၊ ကဉ္စနာနှစ်၊ မြရည်သစ်သို့၊ ရှင်ချစ်မြတ်စွာ၊ လောကနာကို၊ တာရာစန္ဒ၊ သူရိယတို့၊ ညွတ်ခရိုကျိုး တုပ်ကွရိုကျိုး၊ ရောင်စုံဖြိုးသည်။     ။ မိုးမှာရွှေကြယ် လဥတည်း။
အပိုဒ် ၆။ မြတ်သယမ္ဘူ၊   ၊ ရွှေဘောင်မြစ်ညာ လဆန်တည်း။
ပြင်ဆင်ရန်
မြတ်သယမ္ဘူ၊ ထွဋ်မှန်ကူလည်း၊ မြိုင်ငူလေသာ၊ ဂန္ဓမာသို့၊ ဒေသစာရော်၊ မြန်းကြွသော်လျှင်၊ နှိုင်းလျော်တုလွတ်၊ ခေါင်တမွတ်အား၊ ရက်ဝတ်လျှောသုန်၊ သီဒါငုံသည်၊ ယမုန်လျှမ်းပြည့်၊ ထန်းရွှေမှည့်နှင့်၊ ရေကြည့်းဘာသာ၊ တင့်နည်းရှာခဲ့၊ သည်ခါချိန်ဝယ်၊ ဖြာရှိန်လောင်ဆွတ်၊ ပျော်ကြောင်းမှတ်လျက်၊ ခေါင်ညွတ်မဉ္ဇူ၊ ဥဏှဂူလည်း၊ ဇမ္ဗူနဒါ၊ ရွှေထက်သာ၍၊ ရင့်မာကြိုင်လု၊ တောလုံးနုသည်၊ ရတုသာစွာ၊ ခုသည်ခါဝယ်၊ ညှာချင်းရှက်ဆိုင်၊ မြရွက်လှိုင်သား၊ ဂနိုင်ပန်းတော်၊ နန်းပင်ကျော်ထက်၊ ဂေါ်ရွှေဝတ်ရည်၊ သင်းတော့သည်နှင့်၊ တိမ်နီလာခြုံ၊ ခွာဝတ်မှုံ၍၊ ယမုန်နာဝယ်၊ သာခွာလွလွ၊ သဲပေါ်စထက်၊ မယ်လျညင်းလို၊ ချစ်တင်းဆိုလျက်၊ သံချိုကြွေးဟစ်၊ ဗျာဆွေးသစ်၍၊ သွန်းနှစ်လှော်ရည်၊ ရွှေထက်ကြည်ခဲ့၊ ပြည်အာကာယံ၊ တိမ်ဗိတာန်ဝယ် တိမ်ပြတာန်ဝယ်၊ ရောင်လျှံတောက်ညိ၊ မိုးခေါင်ထိမျှ၊ ကြတ္တိသဘင် ကျတ္တိသဘင်၊ ခါပွဲအင်နှင့်၊ နတ်ရှင်နိုးစ၊ သာမျိုးခသည်၊ လ သရဒါ၊ ငွေနှင်းဖြာ၏။ မြင်းဇာနေယျ၊ သိန္ဓဝနှင့်၊ စန်းလယုန်မွန်၊ သရဝဏ်လည်း၊ မိုးစွန်ထိန်လျှပ်၊ တည့်မွန်းမတ်လိမ့်၊ မြချပ်ရွက်စိမ်း၊ လေပြည်သိမ်းက၊ မရှိမ်းမြလျှံ၊ ရွှေဝါကျံသည်၊ လေပြန်လောင်းသုတ်၊ ရွက်ညောင်းပြုတ်၍၊ ကျေးနှုတ်မြသွင်၊ ပုရစ်ဆင်ခဲ့၊ ထက်ခွင့်အမ္ဗုန်၊ ဘရဂုန်ဝယ်၊ ယုန်ဘုံရဟတ်၊ ချိန်ပြာသာဒ်က၊ တိမ်လတ်မှန်မှန်၊ တည့်မွန်းစံရှင့်၊ ဝန်းရံရွှေဘောင်၊ ဘော်ငွေသောင်မှာ၊ ဆွေမောင်ရှက်နွှဲ၊ ငှက်တို့ပွဲလည်း၊ သက်လဲနှံလှုံ၊ စံမိတ်စုံနှင့်၊ ယမုန်ကြည်းရေ၊ တင့်နည်းဘွေ၍၊ မြိုင်ခြေအပြင်၊ စုံတခွင်က၊ ရွက်ကျင်ခွေကျိုး၊ ဖက်ချွေမိုးမူ၊ ရေရိုးယူဆောင်၊ မိန်တန်ဆောင်မှ၊ ပလောင်တောင်သ၊ ချိန်တမျှကို၊ စိမ်းမြလေသွန်၊ ဇာရွှေကွန်မှာ၊ ရေပြွန်လှိုင်းချီ၊ ဒွါဒသီဝယ်၊ ရာသီများထိပ်၊ နိဂုံးပိတ်သည်၊ စိတြဘုံ၊ စန်းလယုန်တို့၊ ပုဏ္ဏမီခွင်၊ ရွှေဆံကျင်နှင့်၊ ဝေဟင်္ဂမိန်၊ တည့်မွန်းထိန်၍၊ သည်ချိန်ခါသော်၊ လှိုင်ငွေဂေါ်လည်း၊ မြိုင်ပေါ်ပိတောက်၊ သူမင်းမြှောက်လိမ့်၊ ကိုက်ညှောက်စီမြွာ၊ စုံညီလာနှင့်၊ မဟာသကျ၊ မုနိန္ဒကို၊ ဖူးကြညွတ်ရုံ၊ ရနံ့ထုံခဲ့၊ သုံးဘုံလူ့နတ်၊ ပရိသတ်ကို၊ ချေချွတ်ပေးခါ၊ ဒေသနာဖြင့်၊ ပယ်ခွာလွှင့်ဘိ၊ ဉာဏ်ဖြင့်ချိသော်၊ စေညှိရောင်ဝါ၊ မှောင်တဏှာကို၊ ပယ်ခွာတွန်းလှန်၊ ဈာန်ဟုန်ပျံလျက်၊ ညွန်အဏ္ဏဝ၊ ဩဃယောဂ၊ ဝဲမလှိုင်းယဉ်၊ သံယောဇဉ်ကို၊ ဖြတ်ရဉ်ပယ်ချိုး၊ မှောင်မျိုးမိစ္ဆာ၊ သည်းလှစွာကို၊ ကင်းစေလို၍၊ မဂ်ဖိုလ်ကမ်းသောင်၊ ပို့ကြဉ်းဆောင်သည်။     ။ ရွှေဘောင်မြစ်ညာ လဆန်တည်း။
အပိုဒ် ၇။ မဟာသကျ၊   ၊ တရားဓားသို့ လထစ်တည်း။
ပြင်ဆင်ရန်
မဟာသကျ၊ မုနိန္ဒဟု၊ အနန္တဂုဏ်၊ သဗ္ဗညုံလျှင်၊ ရေစုံမီးပွင့်၊ တန်ခိုးလွှင့်၍၊ ကဲမြင့်ရောင်ခြည်၊ ဘဝဂ်လည်သား၊ သုံးမည်လူနတ်၊ ပူဇော်အပ်သည်၊ လူ့ထွတ်ပရမေ၊ ဂုဏ်မြုတေကို၊ ရှုလေတိုင်းတုံ၊ ချီးမကုန်ခဲ့၊ ယုန်ဘုံရဟတ်၊ စန်းငွေမြတ်လည်း၊ နတ်နဂါးနွယ်၊ တည့်မွန်းခြယ်၍၊ မိုးလယ်အာကာ၊ နတ်ဝလာတို့၊ ခရာသံလှိုင်း၊ ခြိမ့်ခြိမ့်ဝိုင်းလျက်၊ သင်တိုင်းရစ်ခြုံ၊ ညီးလျှံရုံသည်၊ သံစုံကြိုးခြိမ့်၊ ညိုးညိုးညိမ့်နှင့်၊ တိမ့်အတိစေ၊ အခွေခွေမှာ၊ ရွှေမန္ဒာကီ၊ နတ်နဒီက၊ မြတ်သီဒါပြွန်၊ စောင်း၍သွန်သို့၊ သရဝဏ်ဝယ်၊ စိန်ချွန်စဉ်းသွား၊ စိုင်ပစ်မြားနှင့်၊ ရထားယုန်လ၊ သိန္ဓဝတို့၊ ချိန်မျှပြန်ဗီ၊ တည့်မွန်းညီ၍၊ တက္ကာရီ ဝါ တတ္တရီ ဝါ၊ ကတ္တရီ ဝါ၊ ငွေခတ္တာမူ၊ ထုံစွာသင်းလျက်၊ သိဟ်မင်းစက်က၊ လည်ရှက်မြဲနှောင်၊ ရေယဉ်ဘောင်ဝယ်၊ ငွေသောင်မြုပ်မျော၊ ဒိုက်သရောလည်း၊ တိုက်လျှောသုန်သုန်၊ ကြက်လှိုင်းခုံလျက်၊ တပုံမြူးပြန်၊ ဝေဟာသံဝယ် ဝေဟာယံဝယ်၊ သက်တန်ရေးပြ၊ တိမ်ချင်းမျှလျက်၊ သီဟသေလာ၊ ရွှေဂူဟာက ရွှေဂူသာက၊ တေဇာထိန်ထိန်၊ စက်ရဝိန်ကို၊ လက်ချိန်ကြိုးထစ်၊ တန်ခိုးလှစ်၍၊ မိုးစစ်သေနင်၊ ဗျူဟာဆင်ခဲ့၊ သဘင်မြူးကာ၊ သည်ချိန်ခါဝယ် သည်ချိန်သာဝယ်၊ တော်ညီလာခ၊ ဝလာဟလည်း၊ ဂေါဏယမုန်၊ မြစ်ကမ်းခုံထက်၊ သဲပုံသောင်ယံ၊ တင့်ကြောင်းကြံသို့၊ ရောင်လျှံကဲလွန်၊ ရာသီကန်က၊ ယုဂန်မိုးလတ်၊ လောကဓာတ်တွင်၊
ကိတ်လျှပ်ပြိုးပြောင်၊ မျက်ကိုးရောင်နှင့်၊ အောင်စည်ဗုဇွန်၊ ကွန့်ရွှန်းသွန်သား၊ တံခွန်သိန္ဓု၊ မုံစာရု၌၊ သင်ဖြူ့းမြရောင်၊ ရေယဉ်ဘောင်ဝယ်၊ ရွှေဖောင်ရွှေလှေ၊ သိန်းကုဋေနှင့်၊ မြေမဏ္ဍလာ၊ ထုံဂန္ဓာမှာ၊ ရင့်မာကြိုင်ဝတ်၊ ခိုင်လုံးညွတ်လျက်၊ ဘုံထွတ်မိုးလယ်၊ ဖထိုင်ကြယ်မူ၊ ပြိုင်ဆွတ်ညွတ်ရှိုင်း၊ ရွှေဥဗျိုင်းနှင့်၊ ကသိုဏ်းငွေယုန်၊ နဝင်းကုန်မှာ၊ သင်းထုံသရစ်၊ မွှေးရည်သစ်လိမ့်၊ ရှင်ချစ်သုံးလူ့၊ သဗ္ဗညုလျှင်၊ များထုသင်္ဃာ၊ အရိယာထေရ်ပျံ၊ ရှစ်သိန်းရံ၍၊ သက်ပျံဒေသစာ၊ ဖြန့်မြန်းခါဝယ်၊ သုရာနာဂ၊ သက္ကဗြဟ္မာ၊ ဘုမ္မာဒေဝ၊ ယက္ခနတ်မွန်၊ တိရစ္ဆာန်က၊ မြိုင်ယံခိုအောင်း၊ သားအပေါင်းလည်း၊ ညွတ်ပျောင်းပူဇော်၊ ဖူးကြသော်လျှင်၊ သံတော်အင်္ဂါ၊ စုံရှစ်ဖြာနှင့်၊ ဒေသနာမြတ်၊ ပရိသတ်အား၊ ဟောချွတ်ငြိမ့်ငြိမ့်၊ ဘဝင်စိမ့်၍၊ နှစ်သိမ့်ကြည်စွာ၊ မှောင်မိစ္ဆာကို၊ ပယ်ခွာမယှဉ်၊ သံယောဇဉ်ဖြင့်၊ လွှင့်စဉ်ကွာရှား၊ လေးနှင့်မြားသည်။     ။ တရားဓားသို့ လထစ်တည်း။
အပိုဒ် ၈။ ဗျာဒိတ်ဩဘာ၊   ၊ ပြုစုပျိုးထောင် လမွေးတည်း။
ပြင်ဆင်ရန်
ဗျာဒိတ်ဩဘာ၊ မင်္ဂလာဖြင့် မင်္ဂလာနှင့်၊ အောင်ချာနဂရ၊ ကပိလသို့၊ ကြွမည့်ခါဝယ်၊ ဒေဝါသုရိန်၊ နာဂိန်ဗြဟ္မာ၊ ထိန်ထိန်ဖြာသည်၊ မာလာဝိဇ္ဇု၊ လောင်လုလုသို့၊ ရွှေဥအာငုံ၊ ဆီမီးစုံနှင့်၊ အာရုံညွတ်ကျိုး၊ ပူဇော်ပျိုးလျက်၊ မျိုးတေဇရန်၊ ပွင့်အားသန်သည်၊ ငါးမာရ်အောင်လှစ်၊ စောရှင်ချစ်ကို၊ ကသစ်စံရာ၊ ကမ္ဗလာက၊ ဖူးလာညွတ်ခ၊ ဝန်းရံကြ၏။ မိုးဝထိန်လျှံ၊ တိမ်ဗိတာန်ဝယ်၊ တိမ်ယံသွယ်ဖြာ၊ ဗွေဝလာထက်၊ ရွှေကာကောလ ရွှေကာကလ၊ ကျီးညိုမြနှင့်၊ ငွေလစန္ဒီ၊ အဿဝဏီတို့၊ ပါဒ်ဗီမရွေ့၊ မွန်းချက်မွေ့၍၊ ဓလေ့သဘော၊ ငှက်စုံရောလျက်၊ မယ်စောရင့်ယူ၊ ကြည်သမူလည်း၊ လူသူသကဲ့၊ မောင်ထူတွဲ့၍၊ ကျူးနွဲ့ကျံကျံ၊ ငှက်ပွဲခံက၊ မြိုင်ယံသာစွ၊ စက်မြန်းကြွသော်၊ ကာလချိန်မှီ၊ သည်ရာသီဝယ်၊ ဇော်ဂျီသံသတ်၊ ဝိဇ္ဇာနတ်တို့၊ အတတ်ယုံခို၊ ရန်မီးသိုလျက်၊ မျက်လိုမာန်ပြု၊ သူယောင်လု၍၊ ရတုဂေါဇာ၊ ယုတ်မောစွာဝယ်၊ အတာသက္ကရာဇ်၊ သင်္ကြန်ဖြစ်လျက်၊ ရှင်ချစ်ဘုရား၊ ထေရ်ပျံများနှင့်၊ တရားမိန့်ခါ၊ ရံဝန်းကာသည်၊ ဗြဟ္မာသိန်းသောင်း၊ နတ်ပေါင်းကုဋေ၊ စုံမြိုင်ခြေဝယ်၊ ရိုသေလှစွာ၊ တထာဂတ၊ သုံးလူ့ဘနှင့်၊ များလှသင်္ဃာ၊ ရှစ်သိန်းပါကို၊ သုဓာမြိန်မြတ်၊ လှူကပ်မစဲ၊ တသဲသဲလျှင်၊ ပွဲသဘင်ခံ၊ ပဉ္စင်သံနှင့်၊ မြိုင်ယံသိမ့်သိမ့်၊ ပဲ့တင်ငြိမ့်မျှ၊ မိုးလှိမ့်နတ်စည်၊ ရိုက်ကြွေးမြည်လျက်၊ ပတ်လည်ဝန်းကာ၊ ထေရ်သင်္ဃာတို့၊ နောင်လာမဂ်ဖိုလ်၊ ကျွတ်တမ်းခိုသား၊ ရိုသေမြတ်ဝတ်၊ နိစ္စဗဒ်ဖြင့်၊ အမြတ်တနိုး၊ လှူမျိုးပုည၊ ဓမ္မဝတ္ထု၊ ဆည်းပူးစုသည်။     ။ ပြုစုပျိုးထောင် လမွေးတည်း။
အပိုဒ် ၉။ နှောင်းဖြစ်အလာ၊   ၊ မြဲစွာဖြစ်လိမ့် လမှန်းတည်း လမှန်တည်း။
ပြင်ဆင်ရန်
နှောင်းဖြစ်အလာ၊ မိတေယျာလျှင်၊ ရိန္ဒမာဓား၊ အသွားသုံးရွက်၊ ရိုးလက်တကိုင်၊ အပြိုင်ငါးကြိမ်၊ အိမ်နှင့်တကွ၊ ကျောက်မှပေါ်ထွက်၊ ရွှေဘုန်းဆက်သည်၊ သန်လျက်သီလဝင်၊ နိဗ္ဗာန်ရှင်ကား၊ မဂ္ဂင်ရှစ်တန်၊ လမ်းမှန်ခရီး၊ ရပ်ကြီးသာစည်၊ ရောက်အံ့ရည်၍၊ သုံးမည်ပရမေ၊ ဗျာဒိတ်ချွေသား၊ သပြေကျွန်းသား၊ နောင်အခါဝယ်၊ သညာသမုတ်၊ ပညတ်ထုတ်သည်၊ ဥတ္တမကျော်၊ ထေရ်မြတ်သော်လည်း၊ အဟော်နောင်လာ၊ ငါ့ရိုက်ရာကို၊ သစ္စာဖူးငုံ၊ ပွင့်အံ့တုံဟု၊ ကိုးဂုဏ်ရှင်ပင်၊ ချီးအံ့တင်သည်၊ ငါလျှင်လည်းကောင်း၊ ဗောဓိလောင်းဟု၊ ညွတ်ညောင်းတံဆိပ်၊ နှုတ်ဗျာဒိတ်ဖြင့်၊ ခတ်နှိပ်သေချာ၊ နှုတ်ဩဘာသည်။     ။ မြဲစွာဖြစ်လိမ့် လမှန်းတည်း လမှန်တည်း။
၁
ကိုးကား
ပြင်ဆင်ရန်
ရှင်ဥတ္တမကျော်၊ ရှင်မဟာရဋ္ဌသာရ တောလားများနှင့် အခြားတောလား ရေလားများ။
ဟံသာဝတီပုံနှိပ်တိုက်၊ ရန်ကုန်မြို့။ ၁၉၆၇ ခု။
ရှင်ဥတ္တမကျော်တောလားမှ ရယူရန်
ကဏ္ဍမြန်မာစာပေ
ဤစာမျက်နှာကို ၁ ဖေဖော်ဝါရီ ၂၀၂၅၊ ၁၅၂၃ အချိန်တွင် နောက်ဆုံး ပြင်ဆင်ခဲ့သည်။
စာသားများကိုလိုင်စင်ဖြင့် ရရှိနိုင်ပြီး ထပ်ဆောင်းသတ်မှတ်ချက်များ ရှိနိုင်သည်။
အသေးစိတ်အတွက်အသုံးပြုခြင်းဆိုင်ရာ သတ်မှတ်ချက်များတွင် ကြည့်ပါ။
ကိုယ်ပိုင်ရေးရာ မူဝါဒ
ဝီကီပီးဒီးယား အကြောင်း
သတိပြုစရာများ
ဆော့ဖ်ဝဲလ်တီထွင်ရေးသားသူများ
စာရင်းအင်း
ကွတ်ကီး ထုတ်ပြန်ချက်
မိုလ်ဘိုင်း
ရှာဖွေရန်
ရှာဖွေရန်
ရှင်ဥတ္တမကျော်တောလား
ဘာသာစကားများ ထည့်သွင်းရန်အကြောင်းအရာအသစ် ထပ်ထည့်ရန်
တမ်းပလိတ်