ချင်းတွင်းမြစ်  ဝီကီပီးဒီးယား၀၁၂၃၄၅၆၇၈၉ ဇန်နဝါရီဖေဖော်ဝါရီမတ်ဧပြီမေဇွန်ဇူလိုင်ဩဂုတ်စက်တင်ဘာအောက်တိုဘာနိုဝင်ဘာဒီဇင်ဘာချင်းတွင်းမြစ်ချင်းတွင်းမြစ်     တမ်းပလိတ် အသုံးပြုထားသော စာမျက်နှာများဝီကီဒေတာရှိ ကိုဩဒိနိတ်များဘာသာစကား ပါဝင်သော ဆောင်းပါးများမြန်မာနိုင်ငံရှိ မြစ်များစစ်ကိုင်းတိုင်းဒေသကြီးချင်းတွင်းမြစ်မာတိကာသို့ ခုန်သွားရန်ပင်မ မီနူးပင်မ မီနူး
ဘေးဘားသို့ရွှေ့ပါဝှက်ရန်
အညွှန်း
ဗဟိုစာမျက်နှာ
မာတိကာ
လက်ရှိဖြစ်ရပ်များ
ကျပန်းစာမျက်နှာ
ဝီကီပီးဒီးယား အကြောင်း
ဆက်သွယ်ရန်
ပါဝင်ပံ့ပိုးရန်
အကူအညီ
တည်းဖြတ်ခြင်း လေ့လာရန်
ပေါင်းကူးနေရာ
လတ်တလော အပြောင်းအလဲများ
ဖိုင်တင်ရန်
အထူး စာမျက်နှာများ
ရှာဖွေရန်
ရှာဖွေရန်
ပုံပန်းသွင်ပြင်
လှူဒါန်းမှု
အကောင့် ဖန်တီးရန်
အကောင့်ဝင်ရန်
ကိုယ်ပိုင် ကိရိယာများလှူဒါန်းမှု
ပံ့ပိုးရန်
အကောင့် ဖန်တီးရန်
အကောင့်ဝင်ရန်
ထွက်ပြီးသား တည်းဖြတ်သူများအတွက် စာမျက်နှာများပိုမို လေ့လာရန်
ဆွေးနွေးရန်
မာတိကာ
ဘေးဘားသို့ရွှေ့ပါဝှက်ရန်
အစပိုင်း
၁ဇာစ်မြစ်
၂မြစ်လက်တက်များ
၃မြစ်ကြောင်းတစ်လျှောက် အရေးပါသည့် မြို့များ
၄ချင်းတွင်းမြစ်၏ဝဲကြီးများ
၅သမိုင်းထဲက ချင်းတွင်းမြစ်
၆ရည်ညွှန်းကိုးကား
ချင်းတွင်းမြစ်
၃၆ ဘာသာစကားများ ၃၆ ခု
ပအိုဝ်ဘာသာ
လင့်ခ်များကို တည်းဖြတ်ရန်
စာမျက်နှာ
ဆွေးနွေးချက်
မြန်မာဘာသာ
ဖတ်ရန်
ပြင်ဆင်ရန်
ရာဇဝင်ကြည့်ရန်
ကိရိယာများကိရိယာများ
ဘေးဘားသို့ရွှေ့ပါဝှက်ရန်
ဆောင်ရွက်ချက်များ
ဖတ်ရန်
ပြင်ဆင်ရန်
ရာဇဝင်ကြည့်ရန်
ယေဘုယျ
ဘယ်ကလင့်ခ်ထားလဲ
ဆက်စပ်သော အပြောင်းအလဲများ
ပုံသေလိပ်စာ
စာမျက်နှာ အချက်အလက်များ
ဤစာမျက်နှာကို ကိုးကားပြုရန်
အတိုကောက်  ရယူရန်
ပရင့်ပို့လွှတ်
စာအုပ်တစ်အုပ် ဖန်တီးရန်
အနေဖြင့် ရယူရန်
ပရင့်ထုတ်နိုင်သော ဗားရှင်း
အခြား ပရောဂျက်များတွင်
ဝီကီမီဒီယာ ကွန်မွန်းစ်
ဝီကီဒေတာ
ပုံပန်းသွင်ပြင်
ဘေးဘားသို့ရွှေ့ပါဝှက်ရန်
ဝီကီပီးဒီးယား မှ
ချင်းတွင်းမြစ်
ဟုမ္မလင်းမြို့အနီးရှိ ချင်းတွင်းမြစ်
နိုင်ငံမြန်မာနိုင်ငံအချက်အလက်များမြစ်ဖျားခံရာဟူးကောင်းတောင်ကြား၊ကချင်ပြည်နယ်၁၁၃၄၃၇၂၀စီးဝင်ရာနေရာဧရာဝတီမြစ်၅၅၁၈၀ကိုဩဒိနိတ်အလျား၁၂၀၇၇၅၀စီးဆင်းမှုတည်နေရာ
ပျမ်းမျှ နှုန်း၁၄၉၇၄၇၄၀၁
စီးဆင်းမှုတည်နေရာ ၂တည်နေရာမုံရွာမြို့၁၁၀၃၅၀၄၂၆၁၀
အနည်းဆုံး နှုန်း၆၄၉၂၂၉၀၀၁
ပျမ်းမျှ နှုန်း၄၆၃၇၁၆၃၈၀၀၁
အများဆုံး နှုန်း၁၉၉၃၅၇၀၄၀၀၀၁
စီးဆင်းမှုတည်နေရာ ၃တည်နေရာခန္တီးမြို့၂၇၄၂၀၁၀၅၉၀
အနည်းဆုံး နှုန်း၁၀၉၃၈၀၀၁
ပျမ်းမျှ နှုန်း၂၂၉၀၈၁၀၀၀၁
အများဆုံး နှုန်း၁၄၁၅၀၅၀၀၀၀၀၁
မြစ်ဝှမ်း အချက်အလက်များမြစ်ဝှမ်းအရွယ်၁၁၄၆၈၄၉၄၄၂၈၀၁၂မြစ်လက်တက်များဘယ်ဥရုမြစ်
ညာမြစ်သာမြစ်
ချင်းတွင်းမြစ်အင်္ဂလိပ်သည်ဧရာဝတီမြစ်၏ အကြီးဆုံးသောမြစ်လက်တက်ဖြစ်သည်။ ဒေသခံရှမ်းနီတိုင်းရင်းသားများမှနမ့်ချင်းတွင်းဟုခေါ်ဆိုကြပြီး မြန်မာဘာသာအားဖြင့် ကြေးနီရောင်ရှိသောရေဟု အဓိပ္ပာယ်ရသည်။ စင်စစ်ပင်လျှင် မြစ်ကြောင်းတစ်လျှောက်ရှိအနီရောင်မြေသားများအားတိုက်စားလာသည့်ချစ်တွင်းမြစ်ရေသည် ရှေးယခင်ကပင်ကြေးနီရောင်သန်းလျက်ရှိသည်။ ထို့အပြင်သလ္လာဝတီမြစ်ဟုလည်း မြန်မာစာပေတွင် ရေးသားသည်။ သလ္လာ ဆိုသည်မှာ မြား ၊ ဝတီ ဆိုသည်မှာ ရေ ဖြစ်၍ မြားကဲ့သို့ ရေစီးသန်သည့်မြစ်ကြီးဟု တင်စားခေါ်ဝေါ်ခဲ့ကြသည်ဟု ဆိုခဲ့သည်။ ချင်းတွင်းမြစ်သည်အိန္ဒိယမြန်မာနယ်စပ်အနီးရှိ ပတ်ကွိုင်တောင်တန်းနှင့် ကူးမွန်တောင်တန်းများမှ စတင်မြစ်ဖျားခံ၍ စီးဆင်းလာသည်။
မြောက်မှတောင်သို့ စီးဆင်းသည့် ချင်းတွင်းမြစ်သည် မိုင်ပေါင်း ၇၅၀ ထိရှည်လျားကာ မြန်မာနိုင်ငံ၏ အဓိကမြစ်ကြီးဖြစ်သည့်ဧရာဝတီမြစ်အတွင်းသို့မြင်းခြံမြို့အနီးတွင် စီးဝင်သည်။
ဇာစ်မြစ်
ပြင်ဆင်ရန်
ချင်းတွင်းမြစ်သည် တနဲ၊ တဝန်၊ တရုံမြစ်များ တွေ့ဆုံရာမှ စတင်လေသည်။တနဲမြစ်မှာကူမွန်တောင်တန်းရှိ ရွှေတောင်ကြီးတောင် အနီးတွင် မြစ်ဖျားခံသည်။ ထိုမှဟူးကောင်းတောင်ကြားအထိ မြောက်စူးစူးသို့ စီးဆင်း၍ အနောက်ဘက်သို့ကွေ့ရာ၌ ဟူးကောင်းတောင်ကြားမှ စီးဆင်းလာသောတရုံမြစ်နှင့် ပူးပေါင်းလေသည်။ ထိုမြစ်ဆုံမှ တောင်ဘက်သို့ စီးဆင်းရာ ရေတံခွန်များ လွန်ပြီးနောက် ဇင်္ဂလိန်ခန္တီးနယ်သို့ ရောက်၏။ ဤမှတစ်ဖန် အထက်ချင်းတွင်းခရိုင်ကို ဖြတ်၍စီးဆင်းသည်။ ထိုနေရာမှ အောက်ဘက်သို့ ရောက်လာသောအခါ အရှေ့ဘက်ကျောက်စိမ်းတွင်းများဒေသတွင် မြစ်ဖျားခံခဲ့သောဥရုမြစ်သည် ပထမဆုံး မြစ်လက်တက် အဖြစ်ဟုမ္မလင်းမြို့နှင့် မိုင်အနည်းငယ်ကွာနေရာတွင် ချင်းတွင်းမြစ်တွင်းသို့ စီးဆင်းလေသည်။ ထိုမှတစ်ဖန် ချင်းတွင်းမြစ်သည် သောင်သွပ်နယ်၏ အရှေ့ဘက်နယ်နိမိတ်အဖြစ် စီးဆင်းလာသည်။ ချင်းတွင်းမြစ်၏ အခြားမြစ်လက်တက်တစ်ခုဖြစ်သောယူးမြစ်သည် အနောက်ဘက်ရှိကဘော်မြစ်ဝှမ်းမှ ချင်းတွင်းမြစ်တွင်းသို့ စီးဝင်ပေါင်းဆုံလာ၏။ ဤမှတစ်ဖန် ချင်းတွင်းမြစ်သည် မော်လိုက်မြို့ကို ဖြတ်၍စီးဆင်းလာရာ အနောက်ဘက် ချင်းနယ်မှ စီးလာသောမြစ်သာမြစ်နှင့်ကလေးဝတွင် ပေါင်းဆုံမိလေသည်။
ချင်းတွင်းမြစ်သည် လက်ယာဘက်ကမ်းရှိမင်းကင်းမြို့အနီးတွင် အရှေ့ဘက်သို့ အနည်းငယ်ကွေ့ပြီးနောက် တစ်ဖန် မြောက်ဘက်သို့ ကွေ့သွားပြန်၏။ ထို့နောက် မောက်ကတော်ရွာအနီးတွင် တောင်ဘက်သို့ ကွေ့ပြီးသော် အောက်ချင်းတွင်းခရိုင်အတွင်းသို့ စီးဝင်သည်။
အထက်ချင်းတွင်းခရိုင်အတွင်း၌ ချင်းတွင်းမြစ် စီးဆင်းလာစဉ်က မြစ်ဝှမ်းသည် ကျဉ်းမြောင်းသည်။ မြစ်ကြော တစ်လျှောက်တွင် ထူထပ်သောသစ်တောကြီးများသည် မြစ်ကမ်းပါးအထိ ပေါက်ရောက်သည်။ အနည်းငယ်သော နေရာများတွင် ညီညာသောကမ်းခြေများ ရှိသော်လည်း ကိုင်းတောများ ပေါက်နေသည်။ ရွာများသည် တစ်ရွာနှင့် တစ်ရွာ အလှမ်းဝေး၍ ရွာလည်းနည်းပါးသည်။ လူနေလည်း ကျဲသည်။ အောက်ချင်းတွင်း ခရိုင်သို့ ရောက်လာသောအခါမူ ချင်းတွင်းမြစ်၏ မြင်ကွင်းများသည် တစ်မျိုးတစ်ဖုံ ဖြစ်လာသည်။မောက်ကတော်ရွာမှ စ၍ မြစ်ဝှမ်းသည် ကျယ်လာ၍ တောင်များသည် မြစ်ကမ်းခြေနှင့် ဝေးသွားသည်။ ထိုဒေသ တစ်လျှောက်တွင် ရွာငယ်များကို ပို၍ တွေ့မြင်နိုင်သည်။
ကမ်းခြေမြေညီများတွင် အပူပိုင်း၌ ပေါက်လေ့ရှိသော ကောက်ပဲသီးနှံများကို စိုက်ပျိုးထားသည်ကို တွေ့ရသည်။ကန္နီနှင့်အလုံမြို့များကို လွန်လာပြီးနောက် လက်ဝဲဘက် တစ်နည်းအားဖြင့် အရှေ့ဘက်ကမ်းတွင်ရှိသောမုံရွာမြို့သို့ ရောက်လာသည်။ မုံရွာတောင်ဘက်တွင် ချင်းတွင်းမြစ်သည် စစ်ကိုင်းနှင့် ပခုက္ကူခရိုင်တို့၏ နယ်နိမိတ်အဖြစ် တည်ရှိသည်။ ထိုမှတစ်ဖန်အမြင့်မြို့ကိုဖြတ်၍ရေစကြိုမြို့အလွန်တွင် မြစ်ကြောင်း ၂ ဖြာ ကွဲကာမြင်းခြံအထက် ရေတိုင်ရွာအနီးတွင်လည်းကောင်း၊ပခုက္ကူအထက်တွင်လည်းကောင်း၊ ဧရာဝတီ မြစ်တွင်းသို့  မြစ်ဝ ၂ ခုဖြင့် စီးဝင်လေသည်။ ပခုက္ကူအထက်ရှိ အောက်မြစ်ဝမှသာလျှင် သင်္ဘော များသည် ချင်းတွင်းမြစ်တွင်းသို့ စုန်ဆန်သွားလာကြ၏။ အထက်မြစ်ဝသည် ကောလုနီးနီး ဖြစ်နေသည်။ ချင်းတွင်းမြစ်သည် မိုင် ၆၀၀ နီးပါး ရှည်လျားသည်။
မုံရွာရှိ ချင်းတွင်းမြစ်
ဧရာဝတီမြစ်ဆုံမှ အထက်မိုင်ပေါင်း ၄၀၀အထိ သင်္ဘောခုတ်မောင်း နိုင်သည်။ မီးသင်္ဘောများသည် တစ်နှစ်ပတ်လုံးကင်းတပ်မြို့အထိလည်းကောင်း၊ မိုးတွင်းအခါတွင်ဟုမ္မလင်းအထိလည်းကောင်း ဆန်တက်နိုင်ပေသည်။ လှေငယ်များနှင့်မူ မြစ်ကြောင်း တစ်လျှောက်လုံး စုန်ဆန်သွားလာနိုင်သည်။ ချင်းတွင်း မြစ်တွင်း၌ သစ်များကို ဖောင်ဖွဲ့၍ မျှောချကြသည်။ မြစ်ကမ်းပါးများတွင် ဆေးကိုင်းများ၊ ပဲကိုင်းများ စိုက်၏။ မြစ်အောက်ပိုင်းတွင်ကား ကောက်ပဲ သီးနှံခင်းများအတွက် ချင်းတွင်းမြစ်မှ ရေကိုသွယ်၍ ယူကြသည်။
ချင်းတွင်းမြစ်၏ လက်ယာဘက်ကမ်းတွင်သောင်သွပ်၊ကလေးဝ၊ကန္နီစသောမြို့များ တည်ရှိ၍ လက်ဝဲဘက်ကမ်းတွင် ဟုမ္မလင်း၊ ကင်းတပ်၊ အလုံ၊မော်လိုက်နှင့် မုံရွာမြို့ကြီးများ တည်ရှိသည်။ ချင်းတွင်းမြစ်ကို စွဲ၍ အောက်ချင်းတွင်းခရိုင်၊ အထက်ချင်းတွင်းခရိုင်ဟူ၍ ခရိုင်ခွဲခြားထားသည်။ ချင်းတွင်းမြစ်ဖျားတွင် ရွှေအနည်းငယ်ထွက်၍ပယင်းတွင်းများ၊ကျောက်စိမ်းတွင်းများလည်း ရှိလေသည်။
ချင်းတွင်းမြစ်ကြောင်းတွင်မင်းကင်း၊စစ်တောင်းနှင့်ဖောင်းပြင်မြို့များလည်းရှိသည်။ ကလေးဝမြို့ အောက်ဘက် အရှေ့ဘက်ကမ်းရှိရွှေကျင်မှရွှေဘိုခရိုင်သို့ လမ်းပေါက်သည်။ပန်းသာမှာအင်းတော်ရေနံတွင်းအတွက် မြစ်ဆိပ်ဖြစ်၍ ကလေးဝတွင်ကျောက်မီးသွေးတွင်းများ ရှိသည်။
ဧရာဝတီမြစ်တွင်းသို့ ပခုက္ကူအထက်တွင် စီးဝင်သော ချင်းတွင်းမြစ်၏ အောက်မြစ်ဝသည်ပုဂံမင်းတစ်ပါး ဖောက်လုပ်ခဲ့သော တူးမြောင်းဖြစ်သည်ဟု ဆိုကြသည်။ ထိုတူးမြောင်းသည် နှစ်ပေါင်းကြာမြင့်စွာ ပိတ်ဆို့နေခဲ့ရာ ခရစ်သက္ကရာဇ် ၁၈၂၄ ခုနှစ် ရေကြီးသည့်အခါတွင်မှ ပြန်၍ပေါက်သွားသည်ဟု သမိုင်းအမှတ်အသား ရှိသည်။၃
တနိုင်း၊ တဘိုင်၊ တဝမ် နှင့် တရုံး မြစ်များဟူးကောင်းချိုင့်ဝှမ်းအတွင်း ပေါင်းဆုံရာမှ ချင်းတွင်းမြစ် အဖြစ်စတင်စီးဆင်းသည်။ ထိုနောက် အနောက်တောင်ယွန်းယွန်းသို့ စီးဆင်းကာ တစ်ဖန်အရှေ့တောင်ဘက်သို့ ပြန်လည်ဦးတည်၍ စီးဆင်းသည်။ မြောက်ဘက်ပိုင်း စီးဆင်းရာလမ်းတစ်လျှောက်တွင် အတော်အသင့် ကြမ်းတမ်းသည့် မြေမျက်နှာပြင်များကို ဖြတ်သန်းခဲ့ရသည်။ ထိုသို့ ဖြတ်သန်းရာတွင် ထိုဒေသများရှိ မြစ်ချောင်းများကို မြစ်လက်တက်များအဖြစ် လက်ခံစီးဆင်းသည်။၄
မြစ်လက်တက်များ
ပြင်ဆင်ရန်
အကြီးဆုံးဖြစ်သော မြစ်လက်တက်ဖြစ်သည့် ဥရုမြစ်သည် ဟုမ္မလင်းမြို့တောင်ဘက်တွင် ချင်းတွင်းမြစ်အတွင်း ပေါင်းဆုံသည်။ဥရုမြစ်ညာရှိဖားကန့်ဒေသသည် နာမည်ကျော် မြန်မာ့ကျောက်စိမ်းများ ထွက်ရှိရာ ပင်မဒေသလည်းဖြစ်သည်။
ယူးမြစ်သည်ကဘော်ချိုင့်ဝှမ်းဒေသကို ဖြတ်သန်း၍ ချင်းတွင်းမြစ်အတွင်း စီးဝင်သည်။
မြစ်သာမြစ်သည် ကလေးချိုင့်ဝှမ်းဒေသကို ဖြတ်ကာ ကလေးဝမြို့ အနီးတွင် ချင်းတွင်းမြစ်နှင့် ပေါင်းဆုံသည်။
မြစ်ကြောင်းတစ်လျှောက် အရေးပါသည့် မြို့များ
ပြင်ဆင်ရန်
ခန္တီးမြို့
ထမံသီ
ဟုမ္မလင်း
မော်လိုက်
ကလေးဝ
ကလေးမြို့
မုံရွာ
မအူ တိုက်နယ်
ပရိမ္မကျန်စစ်သား သမိုင်းဝင် ရွာကြီး
ရေစကြိုမြို့
ချင်းတွင်းမြစ်၏ဝဲကြီးများ
ပြင်ဆင်ရန်
ရေစီးသန်ပြီး အကွေ့အကောက်များသဖြင့် ချင်းတွင်းမြစ်တွင်း နေရာ အတော်များများတွင် ရေဝဲများ ဖြစ်ပေါ်တတ်သည်။ အထူးသဖြင့် မြစ်ရေကြီးချိန်တွင် ဖြစ်ပေါ်သည့် အချို့ဝဲများမှာ ကြီးမား၍ မြစ်တွင်းသွားလာသော လှေ၊ မော်တော်၊ သင်္ဘော၊ ဖောင် များအတွက် အန္တရာယ်ရှိသဖြင့် သွားလာသည့် လှေသင်္ဘောများ အထူးသတိထားကြရသည်။ အထက်မှာ ပေ၊ အောက်မှာ ရွှေ၊ အလယ် ဝဲသိုက် ဝက်သိုက် မျက်ဖြူဆိုက် ဟူ၍ ဝဲကြီး ၃ ဝဲ ကို စာချိုးကြသော်လည်း လက်တွေ့တွင် မုံရွာ နှင့် ခန္တီးအကြား ဝဲကြီး ၇ ဝဲ ရှိပါသည်။ နှစ်စဉ် ချင်းတွင်းမြစ်ရေကြီးချိန်ရောက်တိုင်း စစ်ကိုင်းတိုင်း မြန်မာ့ကမ်းရိုးတန်းနှင့် ပြည်တွင်းရေကြောင်း သယ်ယူပို့ဆောင်ရေး လုပ်ငန်းကြီးကြပ်ရေးအဖွဲ့က အဆိုပါဝဲကြီးများကို သတိထားသွားလာကြရန် ရေယာဉ်များကို ကြိုတင် သတိပေးနှိုးဆော်လေ့ရှိပါသည်။ ချင်းတွင်းမြစ်၏ ဝဲကြီး ခုနစ်ဝဲကို စာရင်းပြုရလျင်၅
မိုးရာသီ ချင်းတွင်းမြစ်ရေကြီးချိန် အန္တရာယ်ရှိ ဝဲကြီးများစဉ်ဝဲအမည်တည်နေရာမုံရွာမှ ရေ မိုင်၁ရွှေစာရေးဝဲမုံရွာ  ကနီ ကြား၊ရွှေစာရေးရွာအနီး၁၉၂ဝဲသိုက်ဝဲဝက်သိုက်ဝဲကနီ  မင်းကင်း ကြား၉၀၃ပေဝဲမင်းကင်း  ကလေးဝ ကြား၁၄၄၄လောင်းဂရိတ်ဝဲကလေးဝ  မော်လိုက် ကြား၁၆၀၅မစိန်ဝဲကလေးဝ  မစိန် ကြား၁၆၅၆ရွှေပုလ္လင်ဝဲမော်လိုက်  ဖောင်း ပြင် ကြား၂၃၀၇ကတိုးဝဲဟုမ္မလင်း  ခန္တီး ကြား၄၄၇
သမိုင်းထဲက ချင်းတွင်းမြစ်
ပြင်ဆင်ရန်
သမိုင်းမှတ်တမ်းများအရ မြန်မာမင်းများသည် ချင်းတွင်းမြစ်ကို အသုံးပြုမှုနည်းပါးခဲ့သည်။ သို့သော်ညောင်ရမ်းခေတ်၏ နောက်ဆုံးကာလများတွင်မဏိပူရမှကသည်းများ မြန်မာနိုင်ငံကို ကျူးကျော် ဝင်ရောက်လာရာတွင် ချင်းတွင်းမြစ်ကို အသုံးချခဲ့ကြကြောင်း အထောက်အထားများအရ သိရှိရသည်။ ကသည်းတို့သည် ဘာသာရေးယုံကြည်ချက်ဖြစ် ဧရာဝတီမြစ် ထိကျူးကျော်လာခြင်းဖြစ်သည်။ ထိုသို့ကျူးကျော်ရာတွင်အင်းဝတစ်ဖက်ကမ်းစစ်ကိုင်းအထိပင်ရောက်ရှိခဲ့သည်ဟု ဆိုသည်။
ဒုတိယကမ္ဘာစစ်အတွင်းတွင်လည်း ဂျပန်တပ်များ အိန္ဒိယသို့ ချီတက်ရာတွင်လည်းကောင်း၊မဟာမိတ်တပ်များ ဂျပန်တို့ကို နောက်မှလိုက်လံတိုက်ခိုက်၍ မြန်မာနိုင်ငံတွင်းသို့ ပြန်ဝင်ရောက်ရာတွင်လည်းကောင်း ချင်းတွင်းမြစ်ကို အသုံပြုခဲ့ကြသည်။ မဟာမိတ်တပ်များပြန်လည် ထိုးစစ်ဆင်ရန်အတွက် ချင်းတွင်းမြစ်ရေကြီးချိန်ဖြစ်သော မိုးကာလကို မဟာမိတ်တပ်မှူးဖြစ်သည့် ဗိုလ်ချုပ်စတီးဝဲလ်က ရွေးချယ်ခဲ့ကြောင်း သိရှိရသည်။
ရည်ညွှန်းကိုးကား
ပြင်ဆင်ရန်
၁၀၁၁၁၂၁၃၁၄၁၅၁၆၊  ၊  ၊ ။။
။
မြန်မာ့စွယ်စုံကျမ်း၊ အတွဲ၂
မော်ကွန်းတင်ပြီးမိတ္တူ။တွင်မူရင်းအား မော်ကွန်းတင်ပြီး။တွင် ပြန်စစ်ပြီး။
မြစ်ရေကြီးချိန် ချင်းတွင်းမြစ်တစ်လျှောက်ရှိ ဝဲခုနစ်ခုကို အထူးဂရုပြုဖြစ်ကျော်မောင်းနှင်ကြရန် သတိပေးနှိုးဆော်၊  ၁၁၇၂ဝ၁၈၊၁
ချင်းတွင်းမြစ်မှ ရယူရန်
ကဏ္ဍများဘာသာစကား ပါဝင်သော ဆောင်းပါးများ
မြန်မာနိုင်ငံရှိ မြစ်များ
စစ်ကိုင်းတိုင်းဒေသကြီး
ဝှက်ထားသော ကဏ္ဍများ
တမ်းပလိတ် အသုံးပြုထားသော စာမျက်နှာများ
ဝီကီဒေတာရှိ ကိုဩဒိနိတ်များ
ဤစာမျက်နှာကို ၂ ဇွန် ၂၀၂၅၊ ၁၉၂၃ အချိန်တွင် နောက်ဆုံး ပြင်ဆင်ခဲ့သည်။
စာသားများကိုလိုင်စင်ဖြင့် ရရှိနိုင်ပြီး ထပ်ဆောင်းသတ်မှတ်ချက်များ ရှိနိုင်သည်။
အသေးစိတ်အတွက်အသုံးပြုခြင်းဆိုင်ရာ သတ်မှတ်ချက်များတွင် ကြည့်ပါ။
ကိုယ်ပိုင်ရေးရာ မူဝါဒ
ဝီကီပီးဒီးယား အကြောင်း
သတိပြုစရာများ
ဆော့ဖ်ဝဲလ်တီထွင်ရေးသားသူများ
စာရင်းအင်း
ကွတ်ကီး ထုတ်ပြန်ချက်
မိုလ်ဘိုင်း
ရှာဖွေရန်
ရှာဖွေရန်
ချင်းတွင်းမြစ်
၃၆ ဘာသာစကားများ ၃၆ ခုအကြောင်းအရာအသစ် ထပ်ထည့်ရန်
တမ်းပလိတ်          တမ်းပလိတ်          တမ်းပလိတ်          တမ်းပလိတ်           တမ်းပလိတ်            တမ်းပလိတ်            တမ်းပလိတ်            တမ်းပလိတ်           တမ်းပလိတ်