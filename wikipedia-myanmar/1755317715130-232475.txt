ရဟန်း  ဝီကီပီးဒီးယား၀၁၂၃၄၅၆၇၈၉ ဇန်နဝါရီဖေဖော်ဝါရီမတ်ဧပြီမေဇွန်ဇူလိုင်ဩဂုတ်စက်တင်ဘာအောက်တိုဘာနိုဝင်ဘာဒီဇင်ဘာရဟန်းရဟန်း    တရုတ်ဘာသာစကား ပါဝင်သော ဆောင်းပါးများဂျပန်ဘာသာစကား ပါဝင်သော ဆောင်းပါးများတိဘက်ဘာသာစကား ပါဝင်သော ဆောင်းပါးများဗုဒ္ဓဘာသာရဟန်းဘိက္ခုမာတိကာသို့ ခုန်သွားရန်ပင်မ မီနူးပင်မ မီနူး
ဘေးဘားသို့ရွှေ့ပါဝှက်ရန်
အညွှန်း
ဗဟိုစာမျက်နှာ
မာတိကာ
လက်ရှိဖြစ်ရပ်များ
ကျပန်းစာမျက်နှာ
ဝီကီပီးဒီးယား အကြောင်း
ဆက်သွယ်ရန်
ပါဝင်ပံ့ပိုးရန်
အကူအညီ
တည်းဖြတ်ခြင်း လေ့လာရန်
ပေါင်းကူးနေရာ
လတ်တလော အပြောင်းအလဲများ
ဖိုင်တင်ရန်
အထူး စာမျက်နှာများ
ရှာဖွေရန်
ရှာဖွေရန်
ပုံပန်းသွင်ပြင်
လှူဒါန်းမှု
အကောင့် ဖန်တီးရန်
အကောင့်ဝင်ရန်
ကိုယ်ပိုင် ကိရိယာများလှူဒါန်းမှု
ပံ့ပိုးရန်
အကောင့် ဖန်တီးရန်
အကောင့်ဝင်ရန်
ထွက်ပြီးသား တည်းဖြတ်သူများအတွက် စာမျက်နှာများပိုမို လေ့လာရန်
ဆွေးနွေးရန်
မာတိကာ
ဘေးဘားသို့ရွှေ့ပါဝှက်ရန်
အစပိုင်း
၁ရဟန်း ၈မျိုး
၂ဂရုဓံတရားရှစ်ပါးကား
၃ရဟန်းဖြစ်ထိုက်သော အင်္ဂါ
၄ရဟန်း မခံထိုက်သူများ
၅ပြည့်စုံရမည့် အင်္ဂါ ငါးပါး
၆မှီရာပစ္စည်း လေးပါးနှင့် ပရိက္ခရာရှစ်ပါး
၇သီတင်းသုံးဖော် ငါးဦး
၈ရဟန်းတို့၏ ကျင့်ဝတ်
၉ရဟန်းတို့၏ အညစ်အကြေး
၁၀ရဟန်းပြုရခြင်း၏ မျက်မှောက်ဘဝ ရကျိုး ၁၄ မျိုး
၁၁ကိုးကား
ရဟန်း
၃၇ ဘာသာစကားများ ၃၇ ခု
လင့်ခ်များကို တည်းဖြတ်ရန်
စာမျက်နှာ
ဆွေးနွေးချက်
မြန်မာဘာသာ
ဖတ်ရန်
ပြင်ဆင်ရန်
ရာဇဝင်ကြည့်ရန်
ကိရိယာများကိရိယာများ
ဘေးဘားသို့ရွှေ့ပါဝှက်ရန်
ဆောင်ရွက်ချက်များ
ဖတ်ရန်
ပြင်ဆင်ရန်
ရာဇဝင်ကြည့်ရန်
ယေဘုယျ
ဘယ်ကလင့်ခ်ထားလဲ
ဆက်စပ်သော အပြောင်းအလဲများ
ပုံသေလိပ်စာ
စာမျက်နှာ အချက်အလက်များ
ဤစာမျက်နှာကို ကိုးကားပြုရန်
အတိုကောက်  ရယူရန်
ပရင့်ပို့လွှတ်
စာအုပ်တစ်အုပ် ဖန်တီးရန်
အနေဖြင့် ရယူရန်
ပရင့်ထုတ်နိုင်သော ဗားရှင်း
အခြား ပရောဂျက်များတွင်
ဝီကီမီဒီယာ ကွန်မွန်းစ်
ဝီကီဒေတာ
ပုံပန်းသွင်ပြင်
ဘေးဘားသို့ရွှေ့ပါဝှက်ရန်
ဝီကီပီးဒီးယား မှ
ဘိက္ခုမှ ပြန်ညွှန်းထားသည်
ရဟန်းထိုင်းနိုင်ငံမှ ဗုဒ္ဓဘာသာ ရဟန်းများ
တရုတ်အမည်တရုတ်
မူရင်းတရုတ်အမည်တရုတ်
မြန်မာအမည်မြန်မာဘိက္ခုတိဘက်အမည်
ထိုင်းအမည်ထိုင်းဂျပန်အမည်
ရဟန်းဟူသော အမည်သည် အရဟန္တပါဠိမှ ဖြစ်လာသောရဟန္တာကို အတိုချုပ်ခေါ်သော အမည်ဖြစ်ဟန်တူသည်။ သို့ရာတွင် ဘိက္ခု၊ သမဏ၊ ပဗ္ဗဇ္ဇိတ စ သောပါဠိတို့ကို ပြန်ဆိုထားသော မြန်မာအမည်လည်း ဖြစ်၏။ အသုံးအစွဲလည်း များလှသည်။ ပဗ္ဗဇ္ဇလေးမျိုးမှလာသော အလုံးစုံသော ရဟန်းနှင့် ဥပသမ္ပဒါလေးမျိုးမှလာသော အလုံးစုံသောရဟန်းနှင့် ဥပသမ္ပဒါ 
ရှစ်မျိုးမှလာသော အလုံးစုံသောရဟန်းကို ရသည်။
 ပဗ္ဗဇ္ဇမင်္ဂလာ ။
ရဟန်းဟူသည်  တရားကို ကောင်းစွာကျင့်ခြင်း၊ မှန်စွာကျင့်ခြင်း၊ ကုသိုလ်ပြုခြင်းသည် ကောင်း၏၊ကောင်းမှုပြုခြင်းသည် ကောင်း၏၊ မညှင်းဆဲခြင်းသည်ကောင်း၏၊ သတ္တဝါတို့ကို သနားခြင်းသည် ကောင်း၏ ဟု နှလုံးသွင်း ကျင့်နေသူ ဖြစ်သည်။၁သာမဏေရ ပဗ္ဗဇ္ဖ လို့ အခေါ်ပြောင်းလိုက်လျှင်  လွတ်မြောက်အောင်ကျင့်နေသူ၊ အနှောင်အဖွဲ့ကင်းသူ၊ တဏှာကင်းအောင် ကြိုးစားနေသူ  ဖိအားကင်းအောင်နေသူ၊ ငြိမ်းချမ်းအောင်နေသူဟု အဓိပ္ပာယ်ရသည်။
ဗုဒ္ဓသာသနာတွင်း ရဟန်းသံဃာနှင့် သာသနာပ ရဟန်း 
နှစ်မျိုးလုံးနှင့်လည်း ဆက်ဆံသည်။ ထိုသို့ ဆက်ဆံသော်လည်း 
ပဗ္ဗဇ္ဇလေးမျိုးမှလာသော ရဟန်းတို့တွင် ဘိက္ခုပဗ္ဗဇ္ဇမှ လာသော 
ရဟန်းနှင့် သာမဏေရ ပဗ္ဗဇ္ဇမှ လာသော ရဟန်းကား ဗုဒ္ဓ 
သာသနာတွင်း ရဟန်းသာ ဖြစ်သည်။ ဣသိပဗ္ဗဇ္ဇမှ လာသော 
ဗုဒ္ဓသာသနာတွင်းနှင့် သာသနာပနှစ်မျိုးလုံး ရဟန်းဖြစ်သည်။ 
ဥပသမ္ပဒါ ရှစ်မျိုးမှလာသော ရဟန်းကား ဗုဒ္ဓသာသနာတွင်း 
ရဟန်းသာ ဖြစ်သည်။ရဟန်းသာမဏေများ သင်ကြား လေ့ကျင့်ရမည့်တရားများမှ ၇၅မျိုးသိက္ခာပုဒ်များကိုလည်း  စောင့်ရှောက် ထိန်းသိမ်း၍ နေရသည်။
ရဟန်း ၈မျိုး
ပြင်ဆင်ရန်
ရဟန်းများ ဆွမ်းခံကြွနေပုံ
သာသနာ့ဝန်ထမ်း ရဟန်းဘဝနှင့် စပ်၍ ရဟန်းရှစ်မျိုးရှိကြောင်းကို ဦးစွာသိအပ်ပေ၏။
ဧဟိဘိက္ခူပသမ္ပဒါဗုဒ္ဓက ရဟန်း လာလော့ဟုခေါ်ကာမျှဖြင့် ဖြစ်လာရသော ရဟန်း။ အရှင်သာရိပုတ္တရာ စသည်
သရဏဂမနူပသမ္ပဒါသရဏဂုံ ဆောက်တည်ကာမျှဖြင့် ဖြစ်လာသောရဟန်း။ ဘုရားဖြစ်ခါစ ရှေးပိုင်းရဟန်းများ
ဩဝါဒပဋိဂ္ဂဟဏူပသမ္ပဒါဗုဒ္ဓ၏ ဩဝါဒကို ခံယူကာမျှဖြင့် ဖြစ်လာသော ရဟန်း။ အရှင်မဟာကဿပ
ပဉှာဗျာကရဏူပသမ္ပဒါပြဿနာ ဖြေဆိုကာမျှဖြင့်ဖြစ်လာသောရဟန်း။ အရှင်သောပါက
အဋ္ဌဂရုဓမ္မ ပဋိဂ္ဂဟဏူပသမ္ပဒါဂရုဓမ်ရှစ်ပါး ခံယူကာမျှဖြင့် ဖြစ်လာသော ရဟန်း။ အရှင်မ မဟာပဇာပတိဂေါတမီ
ဒူတေနူပသမ္ပဒါတဆင့်ခံ တမန်ဖြစ်လာသော ရဟန်း။ အရှင်မ အဎ္ဍကာသီ
အဋ္ဌဝါစီကူပသမ္ပဒါရဟန်း၊ ရဟန်းမ၊ နှစ်ဖက်သံဃာမှ ဉတ္တိစတုတ္ထကံ နှစ်မျိုးဖြင့် ဖြစ်လာသော ရဟန်း။ အခြားရဟန်းမများ
ဉတ္တိစတုတ္ထကမ္မူပသမ္ပဒါဉတ္တိစတုတ္ထကံဖြင့် ဖြစ်လာသော ရဟန်း။ အရှင်ရာဓမှစ၍ မျက်မှောက်ခေတ်အထိ ရဟန်းများ
ထို ၈မျိုးတို့တွင် ၁၊ ၃၊ ၄၊ ၅ တို့သည် ဗုဒ္ဓကိုယ်တော်တိုင် ရဟန်းပြုပေးသော ရဟန်း အမျိုးအစားများ ဖြစ်ကြသည်။
ယင်း ဥပသမ္ပဒါရှစ်မျိုးကား အောက်ပါအတိုင်း ဖြစ်သည်။
၁ဧဟိဘိက္ခူပသမ္ပဒါမြတ်စွာဘုရားက ရဟန်းလောင်းအား
ရဟန်းလာလှည့်၊ ဝဋ်ဆင်းရဲအဆုံးကိုပြုခြင်းငှာ မြတ်သော 
အကျင့်ကို ကောင်းစွာကျင့်လှည့်ဟု ခေါ်တော်မူသော စကားမျှ 
ဖြင့် ဖြစ်သော ရဟန်း၊ ဧဟိဘိက္ခုရဟန်းများ၊
 ဧဟိ ဘိက္ခု ။
၂သရဏဂမဏူပသမ္ပဒါဗုဒ္ဓံသရဏံ ဂစ္ဆာမိ စသော
သရဏဂုံသုံးပါးကို ခံယူဆောက်တည်ကာမျှဖြင့် ဖြစ်သော 
ရဟန်း၊ဉာတ်ကမ္မဝါ မပေါ်မီက ခွင့်ပြု သောရဟန်း၊
 သရဏဂုံ။
၃ဩဝါဒပဋိဂ္ဂဟဏူပသမ္ပဒါမြတ်စွာဘုရားက ဤပုံ
ဤနည်း ကျင့်ရမည်ဟု ပေးထားသော အဆုံးအမ ဩဝါဒကို 
လိုက်နာခံယူကာမျှဖြင့် ဖြစ်သောရဟန်း၊ အရှင်မဟာကဿပ
၄ပဉှာဗျာကရဏူပသမ္ပဒါမြတ်စွာဘုရား၏ အမေး 
တော်ကို ဖြေဆိုကာမျှဖြင့် ဖြစ်သောရဟန်း၊ ရှင်သောပါက
၅ဂရုဓမ္မ ပဋိဂ္ဂဟဏူပသမ္ပဒါဂရုဓံတရားရှစ်ပါးကို 
တစ်သက်လုံး ကောင်းစွာကျင့်ပါမည်ဟု ဝန်ခံကာမျှဖြင့် ဖြစ် 
သောရဟန်း၊ မိထွေးတော်ဂေါတမီ
ဂရုဓံတရားရှစ်ပါးကား
ပြင်ဆင်ရန်
၁ရဟန်း ဝါတော် တစ်ရာ ရှိပြီးသော ရဟန်းမိန်းမဘိက္ခုနီသည် ယနေ့ ဖြစ်သစ်စရဟန်း ယောက်ျားငယ်အား ရှိခိုးခြင်း၊ ခရီးဦးကြိုဆိုခြင်း၊ လက်အုပ်ချီခြင်းအမှုကို ပြုရခြင်း၊
၂ ရဟန်း မိန်းမသည် ရဟန်းယောက်ျားနှင့် ကင်းကွာသောကျောင်း၌ ဝါမဆို ဝါမကပ်ရခြင်း၊
၃ ရဟန်းမိန်းမသည် လခွဲတိုင်း လပြည့်လကွယ် အဖိတ်နေ့၌ ရဟန်းယောက်ျားများထံ သွား၍ ဤဥပုသ်သည် တစ်ဆဲ့လေးရက် ဥပုသ်လော၊ တစ်ဆဲ့ငါးရက် ဥပုသ်လောဟု ဥပုသ်ကို မေးမြန်းရခြင်းနှင့် ဥပုသ်နေ့ ဥပုသ်မပြုမီ ရဟန်းမိန်းမတစ်ဦးကို ရဟန်းယောက်ျားများထံ စေလွှတ်၍ ရဟန်းမိန်းမများ ဩဝါဒခံယူရန် တောင်းပန်ရခြင်း၊
၄ ရဟန်းမိန်းမသည် ဝါကျွတ်သောအခါ ရဟန်းမိန်းမ သံဃာနှင့် ရဟန်းယောက်ျားသံဃာ နှစ်ပါးစုံ၌ ပဝါရဏာ ပြုရခြင်း၊
၅ သံဃာဒိသေသိ အာပတ်သင့်သော ရဟန်းမိန်းမသည် ရဟန်းမိန်းမသံဃာနှင့် ရဟန်းယောက်ျားသံဃာ နှစ်ပါးစုံ၌ လခွဲပတ်လုံး မာနတ်ကျင့်ရခြင်း၊
၆ ရဟန်းမိန်းမလောင်း သေက္ခမာန်မသည် နှစ်နှစ်ပတ်လုံး ကျင့်ဝတ်တရား ခြောက်ပါးကို ကျင့်ပြီးမှ ရဟန်းမိန်းမ သံဃာနှင့် ရဟန်းယောက်ျားသံဃာ နှစ်ပါးစုံ၌ ရဟန်းခံရခြင်း၊
၇ ရဟန်းမိန်းမသည် မည်သည့် ပရိယာယ် တစ်စုံတစ်ရာ မျှဖြင့် ရဟန်းယောက်ျားကို မဆဲရေးရ၊ မရေရွတ်ရ၊
၈ ရဟန်းမိန်းမသည် ရဟန်းယောက်ျားအား မဆုံးမရ၊ ရဟန်းယောက်ျား၏ အဆုံးအမကိုသာ လိုက်နာ ရမည်။
၆ဒူတေနူပသမ္ပဒါတမန်စေလွှတ်ကာမျှဖြင့် ဖြစ် 
သော ရဟန်း၊ ပြည့်တန်ဆာမအဎ္ဎ ကာသိကာ
၇အဋ္ဌဝါစီ ကူပသမ္ပဒါရဟန်းမိန်းမသသံဃာ၌ ဉာတ်တစ်ကြိမ်တမ္မဝါ 
သုံးကြိမ်အားဖြင့် လေးကြိမ်၊ ရဟန်း ယောက်ျား သံဃာ၌ 
ဉာတ်တစ်ကြိမ်၊ ကမ္မဝါသုံးကြိမ် အားဖြင့် လေးကြိမ်၊ ဤသို့ 
ဉာတ်ကမ္မဝါရှစ်ကြိမ် ရွတ်ဖတ်ခြင်းဖြင့် ဖြစ်သော ရဟန်း၊ 
ရဟန်း မိန်းမများ
၈ဉာတ္တိ စတုတ္ထ ကမ္မူပ သမ္ပဒါရဟန်းယောက်ျား သံဃာ၌ ဉာတ်တစ်ကြိမ်၊ ကမ္မဝါသုံးကြိမ်
အားဖြင့် လေးကြိမ်ရွတ်ဖတ်ခြင်းဖြင့် ဖြစ်သော
ရဟန်း ရဟန်း ယောက်ျားများ ထိုဥပသမ္ပဒါ ရှစ်မျိုးတို့တွင်
ဧဟိဘိက္ခူပသမ္ပဒါ၊ သရဏဂမဏူပ သမ္ပဒါ၊
ဩဝါဒပဋိဂ္ဂဟဏူပ သမ္ပဒါ၊ ပဉှာဗျာကရဏူပ 
သမ္ပဒါ၊ ဉာတ္တိစတုတ္ထ ကမ္မူပသမ္ပဒါ၊ ဤငါးမျိုးကား ရဟန်း 
ယောက်ျားများနှင့်သာ သက်ဆိုင်သည်။ ဂရုဓမ္မပဋိဂ္ဂဟဏူပမ္ပဒါ၊ 
ဒူတေနူပ သမ္ပဒါ၊ အဋ္ဌဝါစိကူပ သမ္ပဒါ၊ဤသုံးမျိုးကား ရဟန်း 
မိန်းမများနှင့်သာ သက်ဆိုင်သည်။ အထူးအားဖြင့် ရဟန်း 
ယောက်ျားများနှင့် သက်ဆိုင်သော ဥပသမ္ပဒါ ငါးမျိုးတွင် 
လည်း ရှေ့လေးမျိုးကား မြတ်စွာဘုရားလက်ထက်၌သာ ဖြစ် 
သောကြောင့်၎င်း၊ ရဟန်းမိန်းမများနှင့် သက်ဆိုင်သော 
ဥပသမ္ပဒါ သုံးမျိုးသည်လည်း ယခုအခါ ရဟန်းမိန်းမများ မရှိ 
သောကြောင့်၎င်း ရဟန်းယောက်ျားများနှင့် သက်ဆိုင်သော 
ပဉ္စမမြောက် ဉာတ္တိစတုတ္ထကမ္မူပသမ္ပဒါဖြင့်ဖြစ်သော ရဟန်းများ 
သာ ကျန်ရှိတော့သည်။ သို့အတွက် ယခုအခါ ရဟန်းခံကြသည် 
ကား ဉာတ္ထိစတုတ္ထ ကမ္မူပသမ္ပဒါဖြင့်သာ ရဟန်းခံကြရသည်။ 
ရဟန်းခံဆိုသည်မှာလည်း သိမ်တွင်း၌ ငါးပါး၊ ငါးပါး 
ထက်လွန်သော သံဃာစည်းဝေး၍ ရဟန်းလောင်းအား မြတ်စွာ 
ဘုရား ခွင့်ပြုပညတ်ထားသော သိက္ခာပုဒ်တို့ကို စောင့်ရှောက် 
ထိန်းသိမ်းရန် တာဝန်ပေးအပ်ကာ သံဃဘောင်သို့ သွင်းခြင်းကို 
ဉာတ်ကမ္မဝါရွတ်ဖတ်၍ သံဃာအား သဘောတူ၊ မတူ ပန်ကြား 
လျှောက်ထားရာ၊ ကန့်ကွက်သူရှိလျှင် ကံပျက်၍ ရဟန်းမဖြစ် 
ဘဲ၊ ကန့်ကွက်သူမရှိလျှင် သဘောတူ သံဃဆန္ဒဖြင့် ရဟန်း 
အဖြစ်သို့ ရောက်သည်။ ရဟန်းခံခြင်း၏ အဓိကရည်ရွယ်ချက် 
မှာလည်း ဝဋ်ဆင်းရဲကုန်ဆုံးရာ အရဟတ္တဖိုလ် နိဗ္ဗာန်သို့ ဆိုက် 
ရောက်ရန် ဖြစ်လေသည်။
ထိုရဟန်းမိန်းမသီလရှင်ကား မြတ်စွာဘုရား လက်ထက် တော်
ကပင် ရှိခဲ့၏။ မိထွေးတော် ဂေါတမီသည် သာကီဝင် မင်းသမီး ငါးရာ
နှင့်တကွ ရှေးဦးစွာ ရဟန်းပြု၏။ နောက် အဆင့်ဆင့် ပွားများလာ
၍ သာသနာတော်တွင် ရဟန်းမိန်းမ သာသနာ ရဟန်းမိန်းမသံဃာဟု 
သီးခြားဖြစ်လာသည်။ ထိုစဉ်အခါက မဇ္ဈိမဒေသတွင် ရဟန်းမိန်းမတို့သည် အလွန်များကုန်၏။
ရဟန်းဖြစ်ထိုက်သော အင်္ဂါ
ပြင်ဆင်ရန်
ရဟန်းတပါး ဖြစ်မြောက်ရန် ဉတ္တိစတုတ္ထကံကို နည်းလမ်းတကျ အောင်အောင်မြင်မြင် ဆောင်ရွက်နိုင်ဖို့ လိုအပ်၏။ ယင်းသို့ ဉတ္တိစတုတ္ထကံ အောင်မြင်ရန်၁။ ဝတ္ထုရဟန်းလောင်း။၂။ ဉတ္တိဉတ်။  ကမ္မဝါစာ နိဒါန်း၃။ သီမာသိမ်။၄။ အနုဿာဝနကမ္မဝါစာ။၅။ ပရိသာပရိသတ်။  ကံဆောင်သံဃာ   ဝတ်ဉတ်သိမ်ကံ၊ ပရိသံ၊ ငါးတန္ သမ္ပတ္တိ ။ဟူသော အင်္ဂါငါးပါး ညီညွတ်ပြည့်စုံဖို့ လိုအပ်၏။
ယင်းငါးပါး ညီညွတ်ပြည့်စုံမှ ဉတ္တိစတုတ္ထကံ အောင်မြင်၍ ရဟန်းဖြစ်နိုင်၏။ ထို့ကြောင့်  သိက္ခာတင် ပဉ္စင်္ဂ  ဟု ဆိုကြသည်။ သိက္ခာတင် ရဟန်းခံ ရာ၌ အင်္ဂါငါးပါး ရှိ၏ဟု ဆိုလိုသည်။
ထိုတွင် ဝတ္ထုအရ ရဟန်းလောင်းသည် ယောက်ျားစစ် ဖြစ်ရခြင်း၊အသက် ၂၀ပြည့်ရခြင်း၊တိတ္ထိ  ဒိဋ္ဌိအယူရှိသူ  မဟုတ်ရခြင်း၊ပဉ္စာနန္တရိယ ကံကြီးများ ကျူးလွန်ထားသူ မဟုတ်ခြင်းစသော အင်္ဂါတို့နှင့် ညီညွတ်သူ ဖြစ်ရ၏။
ဉတ္တိအနုဿာဝနတို့အရ ဉတ်ကမ္မဝါစာကို ဌာန်၊ ကရိုဏ်း၊ ပယတ်၊ သိထိလ၊ ဓနိတ ပီသစွာ မှန်မှန်ကန်ကန် ရွတ်ဖတ်နိုင်ရ၏။သီမာအရ သိမ်သည် အောင်အောင်မြင်မြင် သမုတ်ခဲ့သော သိမ်ကောင်းဖြစ်ရ၏။ပရိသာအရ ကံဆောင်သံဃာသည် အနည်းဆုံး ရဟန်းစစ်စစ် ငါးပါးရှိရ၏။မဇ္ဈိမဒေသဖြစ်လျှင် ၁၀ပါးရှိရ၏။ ယင်းသံဃာတော်များက စုပေါင်းညီညာ ဆောင်ရွက်ကြရ၏။
ရဟန်း မခံထိုက်သူများ
ပြင်ဆင်ရန်
သံဃာက ရဟန်းခံပေးရာ၌လည်း လူမြင်တိုင်း ရဟန်းခံ 
ပေးရသည်မဟုတ်။ အပြစ်ဒေါသ လွတ်ကင်း စင်ကြယ်၍ 
အသက်နှစ်ဆယ်ပြည့်သော သူကိုသာ ရဟန်းခံပေးရသည်။
၁ပဏ္ဍကပဏ္ဍုတ်၊ဖိုမလိင်အင်္ဂါ ထင်ရှားမရှိသောသူ၊
၂ထေယျသံဝါသကကိုယ်တိုင် သင်္ကန်းဝတ်၍ ရဟန်းအသွင်ကို ခိုးယူသောသူနှင့် ရဟန်းစစ်မဟုတ်ဘဲလျက် ရဟန်းစစ်ယောင် ရဟန်းစစ်တို့နှင့် ပေါင်းသင်းနေထိုင်သူ၊
၃တိတ္ထိယပက္ကန္တကရဟန်းစစ်ဖြစ်လျက် ရဟန်းဘောင်မှ စွန့်ခွာ၍ တိတ္ထိဘောင်သို့ ဝင်ကာ ရဟန်းခံသောသူ၊
၄တိရစ္ဆာနဗြဟ္မာ၊ နတ်၊ ဂဠုန်၊ နဂါး စသော တိရစ္ဆာန်၊
၅မာတုဃာတကအမိရင်းကို သတ်သောသူ၊
၆ပိတုဃာတကအဘရင်းကို သတ်သောသူ၊
၇အရဟန္တဃာတကရဟန္တာကို သတ်သောသူ၊
၈လောဟိတုပ္ပါဒကမြတ်စွာဘုရားအား သွေးစိမ်းတည်အောင်၊ သွေးခြည်အုအောင် ပြုသောသူ၊
၉သံဃဘေဒကသံဃာကို ဝိနည်းကံဖြင့် ဂိုဏ်းခွဲသောသူ၊
၁ဝဘိက္ခုနီ ဒူသကရဟန်းမိန်းမကို ပေါင်းဖော်ဖျက်ဆီးသောသူ၊
၁၁ဥဘတောဗျဉ္စနကဖိုမလိင်အင်္ဂါ နှစ်မျိုးပါရှိသောသူ၊
ဤသူ တစ်ကျိပ်တစ်ယောက်တို့ကား အပြစ်မလွတ်ကင်း၊ မစင်ကြယ်သော အဘဗ္ဗ ပုဂ္ဂိုလ်များဖြစ်၍ ရဟန်းမခံထိုက်၊ ရဟန်းခံ မပေးရ။ သံဃာက မသိ၍လည်းကောင်း သိလျက်နှင့်လည်းကောင်း ရဟန်းခံပေးသော်လည်း ရဟန်းမဖြစ်။
ပြည့်စုံရမည့် အင်္ဂါ ငါးပါး
ပြင်ဆင်ရန်
အပြစ်ဒေါသ လွတ်ကင်း၍ စင်ကြယ်သော ပုဂ္ဂိုလ်ပင် 
ဖြစ်သော်လည်း ရဟန်းခံရာ၌
၁ဝတ္ထုသမ္ပတ္တိအဘဗ္ဗပုဂ္ဂိုလ် တစ်ကျိပ်တစ်ယောက်မှ လွတ်ကင်း၍ အသက်နှစ်ဆယ်ပြည့်သဖြင့် ရဟန်းလောင်း၏ ပြည့်စုံခြင်း၊
၂သီမသမ္ပတ္တိသိမ်၏ ပြည့်စုံခြင်း၊
၃ဉာတ္တိသမ္ပတ္တိဉာတ်၏ ပြည့်စုံခြင်း၊
၄အနုသာဝန သမ္မတ္တိကမ္မဝါ၏ ပြည့်စုံခြင်း၊
၅ပရိသ သမ္ပတ္တိရဟန်းစစ် ငါးပါး၊
ငါးပါးထက်အလွန်ရှိသဖြင့် ပရိသတ်၏ ပြည့်စုံခြင်းဟူ၍ အင်္ဂါငါးပါးရှိသည်။ ထိုအင်္ဂါ ငါးပါးနှင့် ပြည့်စုံမှ ရဟန်းဖြစ်သည်။ ထိုအင်္ဂါငါးပါး နှင့် ပြည့်စုံခြင်းကို အကြောင်းပြု၍ ရဟန်းကိုပင် ပဉ္စင်းဟု ခေါ်ဆိုကြပြန်သည်။
ရဟန်းဖြစ်ကြရာ၌ကောဏ္ဍညထေရ်သည် ဤဘုရားသာသနာ၌ အစအဦးဆုံး ရဟန်းဖြစ်သော ပုဂ္ဂိုလ်တည်း။
မှီရာပစ္စည်း လေးပါးနှင့် ပရိက္ခရာရှစ်ပါး
ပြင်ဆင်ရန်
ရဟန်းများမှာ ၁ကျောင်း၊ ၂သင်္ကန်း၊ ၃ဆွမ်း၊ ၄ ဆေးဟူ၍ မှီရာပစ္စည်း လေးပါးရှိသည်။ ထိုပစ္စည်းလေးပါး ကိုမှီ၍ သာသနာ၌ ရှည်မြင့်စွာ တရားအားထုတ်နိုင်သည်။
ထို့ပြင် ၁ ခါးဝတ်သင်းပိုင် သင်္ကန်း၊ ၂ ကိုယ်ဝတ်ဧကသီ သင်္ကန်း၊ ၃ နှစ်ထပ်ဒုကုဋ်သင်္ကန်းကြီး ၄ သပိတ်၊ ၅ ပဲခွပ်၊ သို့မဟုတ် သင်ဓုန်းထား၊ ၆ အပ်၊ ၇ ခါးပန်းကြိုး၊ 
၈ ရေစစ်ဓမကရိုဏ်ဟူ၍ပရိက္ခရာရှစ်ပါးရှိသည်။ ပရိက္ခရာ။
ထိုပရိက္ခရာ ရှစ်ပါးကို သုံးဆောင်ကာနေထိုင်ရသည်။
သီတင်းသုံးဖော် ငါးဦး
ပြင်ဆင်ရန်
ထို့ပြင် ၁ ရဟန်းယောက်ျား၊ ၂ ရဟန်းမိန်းမ၊ ၃ သာမဏေယောက်ျား၊ ၄ သာမဏေမိန်းမ၊ ၅ ရဟန်းမိန်းမလောင်း သေက္ခမာန်မဟူ၍ သီတင်းသုံးဖော် ငါးဦးရှိသည်။ 
ထိုသီတင်းသုံးဖော်ငါးဦးတို့ တစ်ဦးကိုတစ်ဦး အမှီပြုကာ 
နေထိုင်ရသည်။ ယခုအခါ ရဟန်းယောက်ျားနှင့် သာမဏေ ယောက်ျားနှစ်ဦးသာ ရှိတော့သည်။
ရဟန်းတို့၏ ကျင့်ဝတ်
ပြင်ဆင်ရန်
ထို့ပြင် ရဟန်းများ၏ ကျင့်ဝတ်သိက္ခာပုဒ်မှာလည်း 
အကျဉ်းချုပ်အားဖြင့် ရဟန်းယောက်ျားများအတွက် နှစ်ရာ နှစ်ဆယ် ခုနစ်ပါး၊ ရဟန်းမိန်းမများအတွက် သုံးရာတစ်ဆယ့်တစ်ပါး၊ အကျယ်အားဖြင့်နေနတ်ဦးတိုင်၈နိုင်မိုးနံဟုန်ယာဉ်ဈာန်၊ မှတ်ရန် သိက္ခာဂဏန်းတည်း။ဟု 
ရှေးဆရာကြီးများ စပ်ဆိုထားသည့် ပဋိလောမအားဖြင့် 
ကောက်ယူရသော ပိဋကတ် သင်္ချာ လင်္ကာအရ ကုဋေ 
ကိုးထောင်တစ်ရာရှစ်ဆယ်ငါးသန်းသုံးသောင်းခြောက်
ထောင် အရေအတွက်ရှိသည်။ ထိုသိက္ခာပုဒ်များကို စောင့်ရှောက် ထိန်းသိမ်း၍ နေရသည်။
ထို့ပြင် ရဟန်းများမှာ ၁ ဂန္ထဓုရဘုရားဟော ပိဋကတ် ကျမ်းဂန်တို့ကို သင်အံ ပို့ချ ကြည့်ရှု မှတ်သားဆောင်ရွက်ခြင်း၊ 
၂ ဝိပဿနာဓုရသမထဘာဝနာ၊ဝိပဿနာဘာဝနာကို အားထုတ်ကြိုးစားပွားများခြင်းဟူ၍ အမြဲမပြတ် လုပ်အပ်သော လုပ်ငန်းနှစ်မျိုးသာ ရှိသည်။ ထိုနှစ်မျိုးသော လုပ်ငန်းမှ အလွတ်ဖြစ်သော လုပ်ငန်းများကား ရဟန်းများနှင့် မသက်ဆိုင်။ သာသနာပြင်ပ ဗာဟိရလုပ်ငန်းများသာ ဖြစ်သည်။
ရဟန်းတို့၏ အညစ်အကြေး
ပြင်ဆင်ရန်
ထို့ပြင် ကမ္ဘာလောကကြီးတစ်ခုလုံး၌ အရောင်အဝါကို 
ပေးတတ်သော နေ၊ လ တို့သည် ၁ မိုးတိမ်၊ ၂ ဆီးနှင်း၊ ၃ မီးခိုးနှင့် မြူ၊ ၄ ရာဟု ဤအညစ်အကြေးလေးပါးတို့နှင့် တွေ့ကြုံသောအခါ အရောင်အဝါ မထွန်းလင်းနိုင်ကုန်၊ 
မတောက်ပနိုင်ကုန်၊ မတင့်တယ်နိုင်ကုန်သကဲ့သို့၊ ထို့အတူ ရဟန်းပုဏ္ဏားတို့သည်လည်း ၁ သေအရက်သောက်ခြင်း၊ ၂ မေထုန်မှီဝဲခြင်း၊ ၃ ရွှေငွေကို သာယာကိုင်ခံခြင်း၊ ၄ မှားယွင်းစွာအသက်မွေးမြူခြင်း ဤအညစ်အကြေးလေးပါးတို့နှင့် 
တွေ့ကြုံသောအခါ သီလရောင်၊ သမာဓိရောင်၊ ပညာ 
ရောင်တည်းဟူသော အရောင်အဝါတို့သည် မထွန်းလင်းနိုင်ကုန်။ မတောက်ပနိုင်ကုန်။ မတင့်တယ်နိုင်ကုန်။ ထို့ကြောင့် ရဟန်းပုဏ္ဏားတို့သည် ယင်းအညစ်အကြေး လေးပါးတို့နှင့် ကင်းလွတ်အောင် စောင့်ရှောက်နေထိုင်ကြရသည်။၂
ရဟန်းပြုရခြင်း၏ မျက်မှောက်ဘဝ ရကျိုး ၁၄ မျိုး
ပြင်ဆင်ရန်
၁။ ကျွန်ယောက်ျားရဟန်းပြုသဖြင့် မင်း၏ အပူဇော်ကို ခံရခြင်း၊
၂။ မင်း၏ အခွန်ထမ်းလယ်သမား ရဟန်းပြုသဖြင့် မင်း၏ အပူဇော်ကို ခံရခြင်း၊
၃။ သီလ သမာဓိ ပညာ ဣန္ဒြေ စသော တရားတို့ကို ပွားများသဖြင့်ပထမဈာန်ကို ရခြင်း၊
၄။ဒုတိယဈာန်ကို ရခြင်း၊
၅။တတိယဈာန်ကို ရခြင်း၊
၆။ စတုတ္ထ ပဉ္စမဈာန်ကို ရခြင်း၊
၇။ဝိပဿနာဉာဏ်ကို ရခြင်း၊
၈။ မနောမယိဒ္ဓိဉာဏ်ကို ရခြင်း၊ ၉ ။ ဣဒ္ဓိဝိဓဉာဏ်ကို ရခြင်း၊
၁၀။ ဒိဗ္ဗသောတဉာဏ်ကို ရခြင်း၊
၁၁။ စေတောပရိယဉာဏ်ကို ရခြင်း၊
၁၂။ ပုဗ္ဗေနိဝါသ ဉာဏ်ကို ရခြင်း၊
၁၃။ စုတူပပါတဉာဏ်ကို ရခြင်း၊
၁၄။ အာသဝက္ခယမည်သော အရဟတ္တ မဂ်ဉာဏ်ကို ရခြင်း။၃
ကိုးကား
ပြင်ဆင်ရန်
ဒီဃနိကာယ်၊မဟာဝဂ်၊ မဟာပဒါနသုတ်
မြန်မာ့စွယ်စုံကျမ်း၊ အတွဲ၁၁
ဒီ၊၁၊၅၆။ ဒီ၊မြန်၊၁။၆၇။ပိဋကတ်သုံးပုံ သရုပ်စုံအဘိဓာန်
ရဟန်းမှ ရယူရန်
ကဏ္ဍများတိဘက်ဘာသာစကား ပါဝင်သော ဆောင်းပါးများ
ဗုဒ္ဓဘာသာ
ဝှက်ထားသော ကဏ္ဍများ
တရုတ်ဘာသာစကား ပါဝင်သော ဆောင်းပါးများ
ဂျပန်ဘာသာစကား ပါဝင်သော ဆောင်းပါးများ
ဤစာမျက်နှာကို ၆ ဇန်နဝါရီ ၂၀၂၄၊ ၀၁၃၉ အချိန်တွင် နောက်ဆုံး ပြင်ဆင်ခဲ့သည်။
စာသားများကိုလိုင်စင်ဖြင့် ရရှိနိုင်ပြီး ထပ်ဆောင်းသတ်မှတ်ချက်များ ရှိနိုင်သည်။
အသေးစိတ်အတွက်အသုံးပြုခြင်းဆိုင်ရာ သတ်မှတ်ချက်များတွင် ကြည့်ပါ။
ကိုယ်ပိုင်ရေးရာ မူဝါဒ
ဝီကီပီးဒီးယား အကြောင်း
သတိပြုစရာများ
ဆော့ဖ်ဝဲလ်တီထွင်ရေးသားသူများ
စာရင်းအင်း
ကွတ်ကီး ထုတ်ပြန်ချက်
မိုလ်ဘိုင်း
ရှာဖွေရန်
ရှာဖွေရန်
ရဟန်း
၃၇ ဘာသာစကားများ ၃၇ ခုအကြောင်းအရာအသစ် ထပ်ထည့်ရန်
တမ်းပလိတ်         တမ်းပလိတ်                   တမ်းပလိတ်          တမ်းပလိတ်           တမ်းပလိတ်            တမ်းပလိတ်            တမ်းပလိတ်            တမ်းပလိတ်             တမ်းပလိတ်