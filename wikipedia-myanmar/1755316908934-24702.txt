မြန်မာကျပ်ငွေ  ဝီကီပီးဒီးယား၀၁၂၃၄၅၆၇၈၉ ဇန်နဝါရီဖေဖော်ဝါရီမတ်ဧပြီမေဇွန်ဇူလိုင်ဩဂုတ်စက်တင်ဘာအောက်တိုဘာနိုဝင်ဘာဒီဇင်ဘာမြန်မာကျပ်ငွေမြန်မာကျပ်ငွေ   ပြင်ပလင့် သေနေသော ဆောင်းပါးများအားလုံးပြင်ပလင့် သေနေသော ဆောင်းပါးများမြန်မာငွေကြေးများမြန်မာကျပ်ငွေသုံးစွဲနေဆဲ ငွေကြေးများ  ကုဒ်စာရင်းဝင် ငွေကြေးများမြန်မာကျပ်ငွေမြန်မာကျပ်မာတိကာသို့ ခုန်သွားရန်ပင်မ မီနူးပင်မ မီနူး
ဘေးဘားသို့ရွှေ့ပါဝှက်ရန်
အညွှန်း
ဗဟိုစာမျက်နှာ
မာတိကာ
လက်ရှိဖြစ်ရပ်များ
ကျပန်းစာမျက်နှာ
ဝီကီပီးဒီးယား အကြောင်း
ဆက်သွယ်ရန်
ပါဝင်ပံ့ပိုးရန်
အကူအညီ
တည်းဖြတ်ခြင်း လေ့လာရန်
ပေါင်းကူးနေရာ
လတ်တလော အပြောင်းအလဲများ
ဖိုင်တင်ရန်
အထူး စာမျက်နှာများ
ရှာဖွေရန်
ရှာဖွေရန်
ပုံပန်းသွင်ပြင်
လှူဒါန်းမှု
အကောင့် ဖန်တီးရန်
အကောင့်ဝင်ရန်
ကိုယ်ပိုင် ကိရိယာများလှူဒါန်းမှု
ပံ့ပိုးရန်
အကောင့် ဖန်တီးရန်
အကောင့်ဝင်ရန်
ထွက်ပြီးသား တည်းဖြတ်သူများအတွက် စာမျက်နှာများပိုမို လေ့လာရန်
ဆွေးနွေးရန်
မာတိကာ
ဘေးဘားသို့ရွှေ့ပါဝှက်ရန်
အစပိုင်း
၁သမိုင်းကြောင်း
သမိုင်းကြောင်း၁၁ပထမဆုံးကျပ်ငွေ ၁၈၅၂၁၈၈၉ ခုနှစ်
၁၂ဗြိတိသျှခေတ်
၁၃ဂျပန်ခေတ် ဒုတိယကျပ်ငွေ
၁၄စစ်ပြီးခေတ်
၁၅ယနေ့ခေတ်ကျပ်ငွေ တတိယကျပ်ငွေ
၂ဒင်္ဂါးပြားများ
ဒင်္ဂါးပြားများ၂၁ပထမကျပ်ငွေ
၂၂ဒုတိယကျပ်ငွေ
၂၃တတိယကျပ်ငွေ
၃ငွေစက္ကူများ
ငွေစက္ကူများ၃၁ပထမကျပ်ငွေ
၃၂ဒုတိယကျပ်ငွေ
၃၃တတိယကျပ်ငွေ
၃၃၁၁၉၆၅၁၉၇၁
၃၃၂၁၉၇၂၁၉၈၈
၃၃၃၁၉၈၉ မှ လက်ရှိ
၃၄နိုင်ငံခြားငွေလက်မှတ်
၄ဒင်္ဂါးများနှင့် ငွေစက္ကူပုံများ
ဒင်္ဂါးများနှင့် ငွေစက္ကူပုံများ၄၁၁၉၃၇ ခုနစ်မှ ၁၉၄၅ ခုနစ်အထိ ထုတ်ဝေခဲ့သော ငွေစက္ကူပုံများ
၄၂ဂျပန်ခေတ် ငွေစက္ကူပုံများ
၄၃၁၉၄၈ ခုနစ်မှ ၁၉၈၇ ခုနစ်အထိ ထုတ်ဝေခဲ့သော ငွေစက္ကူပုံများ
၄၄ကျပ်ဒင်္ဂါး
၅ကိုးကား
မြန်မာကျပ်ငွေ
၅၄ ဘာသာစကားများ ၅၄ ခု
ပအိုဝ်ဘာသာ
လင့်ခ်များကို တည်းဖြတ်ရန်
စာမျက်နှာ
ဆွေးနွေးချက်
မြန်မာဘာသာ
ဖတ်ရန်
ပြင်ဆင်ရန်
ရာဇဝင်ကြည့်ရန်
ကိရိယာများကိရိယာများ
ဘေးဘားသို့ရွှေ့ပါဝှက်ရန်
ဆောင်ရွက်ချက်များ
ဖတ်ရန်
ပြင်ဆင်ရန်
ရာဇဝင်ကြည့်ရန်
ယေဘုယျ
ဘယ်ကလင့်ခ်ထားလဲ
ဆက်စပ်သော အပြောင်းအလဲများ
ပုံသေလိပ်စာ
စာမျက်နှာ အချက်အလက်များ
ဤစာမျက်နှာကို ကိုးကားပြုရန်
အတိုကောက်  ရယူရန်
ပရင့်ပို့လွှတ်
စာအုပ်တစ်အုပ် ဖန်တီးရန်
အနေဖြင့် ရယူရန်
ပရင့်ထုတ်နိုင်သော ဗားရှင်း
အခြား ပရောဂျက်များတွင်
ဝီကီမီဒီယာ ကွန်မွန်းစ်
ဝီကီဒေတာ
ပုံပန်းသွင်ပြင်
ဘေးဘားသို့ရွှေ့ပါဝှက်ရန်
ဝီကီပီးဒီးယား မှ
မြန်မာကျပ်မှ ပြန်ညွှန်းထားသည်
မြန်မာကျပ်ငွေကျပ်၁ ကျပ် ၁၉၉၆၁၀၀၀ ကျပ် ၂၀၀၄
ကုဒ်ယူနစ် ပိုင်းခြားသတ်မှတ်ပုံယူနစ်ခွဲပြားငွေကြေးသင်္ကေတငွေစက္ကူများဒင်္ဂါးပြားများလူမှုပထဝီအသုံးပြုသူများမြန်မာထုတ်ဝေခြင်းဗဟိုဘဏ်မြန်မာနိုင်ငံတော်ဗဟိုဘဏ်ဝဘ်ဆိုဒ်တန်ဖိုးငွေကြေးဖောင်းပွမှု၈၈ရင်းမြစ်၊ ၂၀၁၉ ခန့်မှန်း
မြန်မာနိုင်ငံတွင် အသုံးပြုသော ငွေကြေးကိုငွေဟုလည်းကောင်း၊ပိုက်ဆံဟုလည်းကောင်းခေါ်ကြသည်။ ပိုက်ဆံဟူသည်မှာ အိန္ဒိယနိုင်ငံမှ အကြွေစေ့ကိုခေါ်သော ဝေါဟာရတစ်မျိုးကို လိုက်လံပြောဆိုရာမှ အသုံးတွင်လာခြင်းဖြစ်သည်။ အဆိုပါငွေကို ရေတွက်တိုင်းတာသော အရေအတွက်ပြ ဝေါဟာရမှာမူကျပ်ဖြစ်သည်။ တစ်ကျပ်လျှင် ပြားတစ်ရာအထိ စိတ်ပိုင်းထားပြီး အသုံးပြုသောစနစ်ဖြစ်သည်။ အသေးဆုံး ရေတွက်သည့် ယူနစ်မှာပြားဖြစ်သည်။ အသေးငယ်ဆုံး ငွေကြေးမှာ တစ်ပြားဖြစ်ပြီး၊ အကြီးဆုံး ငွေစက္ကူမှာ ၁၀၀၀၀ ကျပ်တန်ဖိုးရှိသည်။တစ်ကျပ်ကို ၁ိ ဟုရေးနိုင်ပြီး တစ်ပြားကို ၁ါး ဟုရေးနိုင်သည်။
၁၉၆၆ခုနှစ်၊ အောက်တိုဘာလ၁၅ရက်နေ့တွင် တော်လှန်ရေးအစိုးရ၊ ဘဏ္ဍာရေးနှင့် အခွန်ဌာနသည် ၅၀ပြား၊ ၂၅ပြား၊ ၁၀ပြား၊ ၅ပြား စသော ငွေအကြွေ အသစ်များ ထုတ်ဝေသည်။ အဆိုပါ ငွေအကြွေများကို ဒန်သတ္တုနှင့် ထုတ်လုပ်၍ ငွေအကြွေစေ့မျက်နှာစာတွင် ဗိုလ်ချုပ်အောင်ဆန်း၏ ရုပ်ပုံပါရှိပြီး ကျောဘက်တွင် တန်ဖိုးကို စာဖြင့် ဖော်ပြထားသည်။၁
မြန်မာ့ဆိုရှယ်လစ်လမ်းစဉ်အား စတင်ကျင့်သုံးသည့် ၁၉၆၂ ခုနှစ်ကစပြီး ဗဟိုက တိုင်းပြည်၏အရပ်ရပ်သော ကိစ္စရပ်များနှင့်အတူ ငွေကြေး၊ဘဏ္ဍာရေးစီမံခန့်ခွဲမှု အပါအဝင် ဘဏ်လုပ်ငန်းတို့အား ချုပ်ကိုင်သည်။၂
၁၉၇၇ ခုနှစ်မှစ၍ အထူးထုတ်ယူခွင့်  တစ်ယူနစ်လျှင် ၈ ဒသမ ၅၀၈၄၇ ကျပ်ဖြင့် ချိတ်ဆက်သတ်မှတ်ခဲ့သည့် တရားဝင်နိုင်ငံခြားငွေလဲလှယ်နှုန်းအား ကျင့်သုံးသည်။၃အမေရိကန် တဒေါ်လာမြန်မာငွေ ၆ ကျပ်ကျော် ဟု အများသိကြသည်။ထိုစနစ်ကို နှစ် ၃၀ကျော် ဆက်တိုက် ကျင့်သုံးသည်။၄
၂၀၁၂ ခုနှစ် ဧပြီ ၁ရက်မှစတင်၍ နိုင်ငံခြားငွေလဲလှယ်နှုန်းအား ဈေးကွက် အခြေခံ သော ထိန်းကျောင်းမှုရှိသည့် နှုန်းရှင်ငွေလဲလှယ်နှုန်းစနစ်      ဖြင့် အစားထိုး ပြောင်းလဲ ကျင့်သုံးသည်။၅ပြောင်းလဲကျင့်သုံးသည့် နိုင်ငံခြားငွေလဲလှယ်နှုန်းစနစ်သစ်နှင့်အညီ ရည်ညွှန်းနိုင်ငံခြား ငွေလဲလှယ်နှုန်းကိုမြန်မာနိုင်ငံတော်ဗဟိုဘဏ်မှ နေ့စဉ် ထုတ်ပြန်ကြေညာသည်။
၂၀၁၃ ဇူလိုင် ၁၁ရက်ကစပြီး သီးခြားရပ်တည်လိုက်သည့်   မြန်မာနိုင်ငံတော်ဗဟိုဘဏ်က နိုင်ငံ၏ ငွေရေးကြေးရေးကို စီမံခန့်ခွဲကိုင်တွယ်သည်။၆ယင်းနောက် ၂၀၁၈ ဩဂုတ် ၁၃ရက်တွင်  ဗဟိုဘဏ်ရည်ညွှန်းငွေလဲနှုန်း အတိုးအလျှော့ဝ၈ ရာခိုင်နှုန်း ဘောင်အတွင်း သတ်မှတ်ဆောင်ရွက်ရန်ညွှန်ကြားချက်အား ပယ်ဖျက်သည်။၇၂၀၁၉ ခုနှစ်၊ ဖေဖော်ဝါရီ  ၅ ရက်ကစပြီး ဈေးကွက်အခြေခံ ရည်ညွှန်းငွေလဲလှယ်နှုန်း   စတင်ကျင့်သုံးသည်။၈
၂၀၂၁ စစ်အာဏာသိမ်းပြီးနောက်ဗဟိုဘဏ်က ရည်ညွှန်းငွေလဲနှုန်း အတိုးအလျှော့ သတ်မှတ် ရာခိုင်နှုန်း ဘောင်အတွင်း ဆောင်ရွက်ရန် ပြန်လည်သတ်မှတ်သည်။ထိုနောက်ပိုင်း တရားဝင်ငွေလဲနှုန်း နှင့် ပြင်ပငွေလဲနှုန်းများ ထပ်မံပေါ်ပေါက်လာသည်။၉ရည်ညွှန်းနိုင်ငံခြားငွေလဲလှယ်နှုန်း တစ်ဒေါ်လာ ကျပ် ၂၁၀၀ ဟု ဗဟိုဘဏ်က သတ်မှတ်ထားသည်။၁၀
၂၀၂၃ ခုနှစ် ဒီဇင်ဘာ ၅ရက်က စပြီး ဗဟိုဘဏ် က ဆယ်စုနှစ်တစ်ခုကျော် ကျင့်သုံးခဲ့သော နိုင်ငံခြားငွေလဲလှယ်နှုန်း သတ်မှတ်ပေးမှုအား ဖျက်သိမ်းကာ ဈေးကွက်အတွင်း နိုင်ငံခြားငွေ ရောင်းချလိုသူနှင့် ဝယ်ယူလိုသူတို့မှတင်သွင်းသော ငွေလဲလှယ်နှုန်းပေါ် မူတည်၍   အတိုင်း လွတ်လပ်စွာ ဆောင်ရွက်ခွင့် ပေးသည်။၁၁
၁ပြား
သမိုင်းကြောင်း
ပြင်ဆင်ရန်
ပျူခေတ်၊ ဟန်လင်း၊ ဗိဿနိုးနှင့် သရေခေတ္တရာခေတ်တို့တွင် ဟန်လင်းဒင်္ဂါးများကို ကျပ်စေ့၊ ငါးမူးစေ့၊ မတ်စေ့၊ မူးစေ့ဟူ၍လည်းကောင်း၊ နွားလားဥဿဘ၊ သပြေညွှန့်နှင့် မင်းအမည်ခပ်နှိပ်ထားသော ရခိုင်ဒင်္ဂါးများနှင့် ဟင်္သာရုပ်ပါ ရှိသည့် မွန်ဒင်္ဂါးများကို၎င်း ငွေကြေးအဖြစ် ထုတ်ဝေသုံးစွဲခဲ့သည်ကို အထောက်အထားများ တွေ့ရှိရပြီး ပုဂံခေတ်၊ အင်းဝခေတ်တို့တွင် ငွေတုံးငွေခဲများကိုသာ အစိတ်သား၊ နှစ်ဆယ်သား၊ တဆယ်သား စသည်ဖြင့် ပြုလုပ်သုံးစွဲခဲ့ကြောင်း တွေ့ရှိရသည်။ ကုန်းဘောင်ခေတ်၏ ဘိုးတော်ဘုရားလက်ထက်တွင် ခေတ်မီ မြန်မာ့ဒင်္ဂါးများကို ကာလကတ္တားမြို့တွင် သွန်းလုပ်သုံးစွဲခဲ့သည်။ ၎င်းတို့မှာ မြန်မာဒင်္ဂါး၊ ရခိုင်ဒင်္ဂါး၊ ဝေသာလီဒင်္ဂါး၊ ကုလားဒင်္ဂါးတို့ ဖြစ်သည်။ ဘကြီးတော် သာယာဝတီနှင့် ပုဂံမင်းတို့လက်ထက်တွင်လည်း ထိုလေးမျိုးကိုပင် သုံးစွဲခဲ့ကြသည်။
ပထမဆုံးကျပ်ငွေ ၁၈၅၂၁၈၈၉ ခုနှစ်
ပြင်ဆင်ရန်
၁ ကျပ် ၁၂၁၄
မင်းတုန်းမင်းလက်ထက်တွင် ဒင်္ဂါးသွန်းစက်ကို အင်္ဂလန်နိုင်ငံမှ ဝယ်ယူခဲ့ပြီး မြန်မာသက္ကရာဇ် ၁၂၂၇ခုနှစ် တန်ဆောင်မုန်းလပြည့်ကျော် ၇ရက်နေ့တွင် မန္တလေးနေပြည်တော်၌ မြန်မာဒေါင်းဒင်္ဂါးများကို စတင်သွန်းလုပ်ခဲ့သည်။ ဒေါင်းဒင်္ဂါးများကို ရွှေဖြင့် တမတ်စေ့၊ တပဲစေ့များ ထုတ်လုပ်ပြီး ငွေဖြင့် တကျပ်စေ့၊ ငါးမူးစေ့၊ တမတ်စေ့၊ တမူးစေ့နှင့် တပဲစေ့ဟူ၍ ငါးမျိုး သွန်းလုပ်ခဲ့သည်။ ထိုစဉ်က ငွေလဲလှယ်နှုန်းမှာ မြန်မာဒင်္ဂါး ၁၅ကျပ်ခန့်ကို အင်္ဂလိပ်ရွှေဒင်္ဂါး စတာလင်တပေါင်ဖြစ်သည်။
ဗြိတိသျှခေတ်
ပြင်ဆင်ရန်
ခရစ်နှစ် ၁၈၈၅ခုနှစ်တွင် မြန်မာနိုင်ငံကို ဗြိတိသျှနယ်ချဲ့များ သိမ်းပိုက်ခဲ့ပြီး ငွေကြေးအဖြစ် အိန္ဒိယငွေဒင်္ဂါးများကို သွင်းယူလာခဲ့သည်။ မင်းတုန်းမင်း ထုတ်ဝေခဲ့သည့် မြန်မာ့ဒင်္ဂါးများနှင့် အိန္ဒိယဒင်္ဂါး နှစ်မျိုးလုံးကိုပင် မြန်မာနိုင်ငံတွင် တရားဝင်လက်ခံသုံးစွဲကြသည်။ ခရစ်နှစ် ၁၈၉၇ခုနှစ်တွင် မြန်မာနိုင်ငံအား အိန္ဒိယအင်ပါယာ၏ ပြည်နယ်တခုအဖြစ် အဆင့်သတ်မှတ်ခဲ့သည်။ အိန္ဒိယအစိုးရသည် ၁၈၆၁ခုနှစ် ဥပဒေအရ ငွေဒင်္ဂါးများသာမက ငွေစက္ကူများကိုပါ ထုတ်ဝေခဲ့သည်။ မြန်မာနိုင်ငံတွင် ထိုငွေစက္ကူများကို သုံးစွဲခွင့်ပြုခဲ့သည်။
၁၉၃၅ခုနှစ် ဖွဲ့စည်းအုပ်ချုပ်ပုံ ဥပဒေသစ်ပြဋ္ဌာန်းပြီး မြန်မာနိုင်ငံအား အိန္ဒိယမှ ခွဲထွက်ခွင့်ပြုခဲ့ပြီး ၁၉၃၇ခုနှစ် ဧပြီလ ၁ရက်နေ့တွင် ၉၁ဌာန အုပ်ချုပ်ရေးကို ပေးအပ်ခဲ့သည်။ သို့သော် မြန်မာနိုင်ငံအတွက် ငွေစက္ကူထုတ်ဝေခွင့်ကို ၁၉၃၅ခုနှစ်က တည်ထောင်ခဲ့သော အိန္ဒိယရီဇတ်ဘဏ်     အား ဆက်လက်အပ်နှင်းထားခဲ့သည်။ အစပိုင်းတွင် မြန်မာနိုင်ငံအတွက် သုံးစွဲရန် ငွေစက္ကူများအဖြစ် အိန္ဒိယအစိုးရက ရိုက်နှိပ်သော ငွေစက္ကူများပေါ်တွင် မြန်မာပြည်၌သာ တရားဝင်သည်      ဟူသော ငွေစက္ကူများကို ထုတ်ဝေခဲ့သည်။ ၁၉၃၈ခုနှစ်တွင် အိန္ဒိယရီဇတ်ဘဏ်က မြန်မာနိုင်ငံအတွက် ၅ရူပီးတန်၊ ၁၀ရူပီးတန်၊ ၁၀၀ရူပီးတန်နှင့် ၁၀၀၀၀ရူပီးတန် ငွေစက္ကူများကို သီးသန့်ပုံစံဖြင့် ထုတ်ဝေခဲ့သည်။ ထိုငွေစက္ကူများပေါ်တွင် ဗြိတိသျှဘုရင်များ၏ရုပ်ပုံများကိုရိုက်နိှပ်ကာထုတ်ဝေခဲ့သည်။ ၁၉၃၉ခုနှစ်တွင် ၁၀၀၀ရူပီးတန်နှင့် ၁ရူပီးတန်များကို ထုတ်ဝေခဲ့သည်။ ၁ရူပီး တွင် ၁၀ဝ စန့်  ရှိသည်။ ၁ရူပီး  တွင် ၁၆ ပဲ  ရှိသည်။
ဂျပန်ခေတ် ဒုတိယကျပ်ငွေ
ပြင်ဆင်ရန်
၁၉၄၂မှ ၁၉၄၅ခုနှစ်အထိ ဖက်ဆစ်ဂျပန်တို့ မြန်မာနိုင်ငံသို့ ဝင်ရောက်လာပြီးနောက် အိန္ဒိယငွေစက္ကူ များကို တရားဝင်အဖြစ်မှ ဖျက်သိမ်းခဲ့သည်။ ထို့နောက် ကျောထောက်နောက်ခံမရှိဘဲ ထောင်မလဲသဲကော် ဂျပန်ငွေစက္ကူများကို အတိုင်းအဆမရှိ အမြောက်အမြား ရိုက်နှိပ်သုံးစွဲခဲ့သည်။ ၁၉၄၄ ခုနစ်တွင် ဂျပန်နိုင်ငံတော်အစိုးရ ဆိုသည့်နာမည်နှင့် ငွေစက္ကူများ၊ ဗမာနိုင်ငံတော်ဘဏ် ဆိုသောနာမည်နှင့် ထုတ်ထားသော ငွေစက္ကူများ တွေ့ရသည်။ ဂျပန်ခေတ်တွင်လည်း ရူပီး  သာသုံးသည်။ ထိုကာလတွင် ၁ ရူပီး၊ ၅ ရူပီး၊ ၁၀ ရူပီး၊ ၁၀၀ ရူပီး တို့ကိုထုတ်ဝေခဲ့သည်။ ၁၉၄၄ခုနှစ်တွင် ဒေါင်းရုပ်ပုံများပါရှိသည့် ၁ ကျပ် ၅ ကျပ် ၁၀ ကျပ် ၁၀၀ ကျပ်တို့ကိုလည်းထုတ်ဝေခဲ့သည်။ ၁၉၄၅ ခုနှစ်တွင် အဓိပတိဒေါက်တာဘမော်ပုံပါရှိသည့် ၁၀၀ ကျပ်တမ်ကိုလည်းထုတ်ဝေခဲ့ပြန်သည်။
စစ်ပြီးခေတ်
ပြင်ဆင်ရန်
၁၉၄၅ခုနှစ် ဒုတိယကမ္ဘာစစ်အပြီး ဗြိတိသျှများ မြန်မာနိုင်ငံသို့ ပြန်လည်ဝင်ရောက်လာပြီး ဂျပန်ငွေစက္ကူများကို တရားမဝင်ဟု ဗြိတိသျှစစ်အုပ်ချုပ်ရေး    က ကြေညာခဲ့သည်။ အိန္ဒိယငွေစက္ကူပေါ်တွင် ဗြိတိသျှစစ်အုပ်ချုပ်ရေး၊ မြန်မာပြည်၌သာ တရားဝင်သည်ဟူသော စာတမ်းကို ထပ်ဆင့်ရိုက်နှိပ်ပြီး မြန်မာနိုင်ငံအတွက် သီးသန့်ငွေစက္ကူများ ထုတ်ဝေခဲ့သည်။ ထိုစဉ်က စစ်အုပ်ချုပ်ရေး ငွေစက္ကူများ၊ အိန္ဒိယရီဇတ်ဘဏ်က မြန်မာပြည်အတွက် ထုတ်ဝေခဲ့သော ငွေစက္ကူများနှင့် အိန္ဒိယငွေစက္ကူအားလုံး မြန်မာပြည်တွင် တရားဝင်သုံးစွဲခွင့် ရှိသည်။
၁၉၄၆ခုနှစ်၊ ဒီဇင်္ဘာလ ၃၁ရက်နေ့တွင် ရူပီး ၁၀၀၀တန်နှင့် ၁၀၀၀၀တန် ငွေစက္ကူများကို တရားဝင်အဖြစ်မှ ရပ်စဲခဲ့သည်။
၁၉၄၇ခုနှစ် မတ်လ ၃၁ရက်နေ့တွင် အိန္ဒိယရီဇတ်ဘဏ်နှင့် ဆက်သွယ်မှုကို ရပ်စဲပြီး မြန်မာငွေစက္ကူ ဘုတ်အဖွဲ့ကို ဖွဲ့စည်းခဲ့သည်။ အဖွဲ့ဝင်များအဖြစ်
ဘုရင်ခံက ခန့်အပ်သည့် သဘာပတိတစ်ဦး။
မြန်မာနိုင်ငံတွင် မွေးဖွားသူ အဖွဲ့ဝင် ၂ဦး။
မြန်မာနိုင်ငံဆိုင်ရာ ဗြိတိသျှအဖွဲ့ ဝန်ကြီးက ခန့်အပ်သည့်အဖွဲ့ဝင်တစ်ဦး။
အင်္ဂလန်ဘဏ်ဥက္ကဋ္ဌ  က ခန့်အပ်သည့်အဖွဲ့ဝင်တစ်ဦးတို့ ပါဝင်သည်။
ယနေ့ခေတ်ကျပ်ငွေ တတိယကျပ်ငွေ
ပြင်ဆင်ရန်
၁၉၄၈ ခုနှစ်တွင် ဗမာနိုင်ငံတော်အစိုးရဟူသည့်စာသားဖြင့် ဒေါင်းရုပ်ပုံများပါရှိသည့် ၁ ကျပ် ၅ ကျပ် ၁၀ ကျပ် ၁၀၀ ကျပ်တို့ကိုထုတ်ဝေခဲ့သည်။
၁ ရက် ဇူလိုင် ၁၉၅၂ ခုနှစ်တွင် ပညာမင်းကြီးဦးကောင်း၏လက်မှတ်ပါရှိသည့် ၁ ကျပ် ၅ ကျပ် ၁၀ ကျပ် ၅၀ ကျပ် ၁၀၀ ကျပ် တို့ကို ပြည်ထောင်စုမြန်မာနိုင်ငံတော်ဘဏ်ဟူသည့်စားသားဖြင့်ထုတ်ဝေခဲ့သည်။ ထို့အတူ ၁ ပြားစေ့ ၅ ပြားစေ့ ၁၀ ပြားစေ့ ၂၅ ပြားစေ့ ၅၀ ပြားစေ့ ၁ ကျပ်စေ့ တို့ကိုလည်းထုတ်ဝေခဲ့သည်။ ၁၉၅၈ ခုနှစ်တွင် ယခင်ငွေစက္ကူကိုမှ အုပ်ချုပ်ရေးမှူး ဦးစံလင်း၏လက်မှတ်ပါဝင်သည့် ငွေစက္ကူများကိုထုတ်ဝေခဲ့သည်။ ထိုငွေစက္ကူများပေါ်တွင်ယခင်ဒေါင်းရုပ်ပုံများနေရာမှာဗိုလ်ချုပ်အောင်ဆန်းပုံဖြင့်ထုတ်ဝေခဲ့သည်။ ၁၉၆၅ ခုနှစ်တွင် ပြည်ထောင်စုမြန်မာနိုင်ငံပြည်သူ့ဘဏ်ကိုဖွဲ့စည်းကာ အာဏာသိမ်းခေါင်းဆောင်ဗိုလ်ချုပ်ကြီးနေဝင်းက ဦးကောင်းပိုက်ဆံနှင့် ဦးစံလင်းပိုက်ဆံတို့ကို တရားဝင်အဖြစ်မှရပ်စဲခဲ့သည်။ ထိုငွေစက္ကူများကို မိမိပိုင်ဟုဖြစ်စေ တရားသုံးစွဲသည်ဖြစ်စေ အမြင့်ဆုံး ထောင်ဒဏ်မှ သေဒဏ်အထိချမှတ်မည်ဖြစ်ကြောင်းကြေညာခဲ့သည်။ ထိုနေရာမှာဗိုလ်ချုပ်အောင်ဆန်းကျောင်းသားဘဝတုန်းကပုံပါဝင်သည့် ၁ ကျပ် ၅ ကျပ် ၁၀ ကျပ် ၂၀ ကျပ်တို့ကို ထုတ်ဝေခဲ့ပြန်သည်။ ထို့အတူဗိုလ်ချုပ်အောင်ဆန်းရုပ်ပုံပါရှိသည့် ၅ ပြား ၁၀ ပြား ၂၅ ပြားစေ့တို့ကို ထုတ်ဝေခဲ့သည်။ ထို့အတူ စပါးနှံပုံပါရှိသည့် ၂၅ ပြား ၅၀ ပြား ၁ ကျပ်စေ့တို့ကို ၁၉၇၂ ခုနှစ်တွင်လည်းထုတ်ဝေခဲ့သည်။ ၁၉၇၂ခုနှစ်တွင် ပြည်ပငွေလည်းလည်နှုန်းနှင့် မြန်မာငွေလည်းလည်နှုန်းတို့ကို ပြင်ဆင်သတ်မှတ်ပြန်သည်။ ထို့နောက် ၁၉၇၂ ခုနှစ်တွင် ဗိုလ်ချုပ်အောင်ဆန်းပုံများပါဝင်သည့် ၁ ကျပ် ၅ ကျပ် ၁၀ ကျပ် ၅၀ ကျပ် ၁၀၀ ကျပ်တို့ကိုထုတ်ဝေခဲ့ပြန်သည်။ ၁၉၈၃ ခုနှစ်ပိုင်းတွင်ဗိုလ်ချုပ်အောင်ဆန်းရုပ်ပုံများပါရှိသည့် ၁၅ ကျပ် ၂၅ ကျပ် ၃၅ ကျပ် ၇၅ ကျပ် တို့ကိုထုတ်ဝေခဲ့ပြန်သည်။ ၁၉၈၇ ခုနှစ်တွင်မြန်မာ့ဆိုရှယ်လစ်လမ်းစဉ်ပါတီအစိုးရမှ ယခင် ၂၅ ကျပ် ၃၅ ကျပ် ၇၅ ကျပ် တို့ကိုတရားမဝင်ဟုကြေညာကာ သခင်ဖိုးလှကြီး ပုံဖြင့် ၄၅ ကျပ် နှင့် ဆရာစံပုံဖြင့် ၉၀ ကျပ်တို့ကိုထုတ်ဝေပြန်သည်။ ၁၉၉၀ ခုနှစ်တွင် မြန်မာနိုင်ငံတော်ဗဟိုဘဏ်ကိုဖွဲ့စည်းကာဗိုလ်ချုပ်အောင်ဆန်းပုံဖြင့် ၁ ကျပ်တန်အသစ်ကိုလည်း ထုတ်ဝေခဲ့သည်။၁၉၉၄ ခုနှစ်တွင် ၅၀ ပြား ၁ ကျပ် ၅ ကျပ် ၁၀ ကျပ် ၂၀ ကျပ် ၅၀ ကျပ် ၁၀၀ ကျပ် ၂၀၀ ကျပ်တို့ကိုထုတ်ဝေပြန်သည်။ ၁၉၉၅ ခုနှစ်တွင် ၅၀၀ ကျပ်တန်ကိုလည်းထုတ်ဝေခဲ့သည်။ ၂၀၀၄ ခုနှစ်တွင် ၁၀၀၀ ကျပ်ကိုလည်းထုတ်ဝေပြန်သည်။ ၂၀၀၉ ခုနှစ်တွင် ၅၀၀၀ ကျပ်တန်ကို ထုတ်ဝေပြန်သည်။ ၂၀၁၂ ခုနှစ်တွင် ၁၀၀၀၀ ကျပ်ကိုထပ်မံထုတ်ဝေပြန်သည်။၁၂၂၀၂၀ခုနှစ် ဇန်နဝါရီလ ၄ ရက်နေ့မှ စတင်၍ အမျိုးသားခေါင်းဆောင်ကြီးဗိုလ်ချုပ်အောင်ဆန်းရုပ်ပုံပါ ၁၀၀၀ ကျပ်တန် ငွေစက္ကူအသစ်ကို စတင်ထုတ်ဝေသုံးစွဲခဲ့သည်။ ၂၀၂၀ခုနှစ် ဇူလိုင်လ ၂၁ရက်နေ့တွင် အမျိုးသားခေါင်းဆောင်ကြီးဗိုလ်ချုပ်အောင်ဆန်းရုပ်ပုံပါ၅၀၀ ကျပ်တန် ငွေစက္ကူအသစ်ကို ထပ်မံထုတ်ဝေခဲ့သည်။
ဒင်္ဂါးပြားများ
ပြင်ဆင်ရန်
အကျယ်တဝင့် ဖော်ပြထားသောဆောင်းပါးမြန်မာနိုင်ငံမှဒင်္ဂါးများသမိုင်း
ပထမကျပ်ငွေ
ပြင်ဆင်ရန်
၁၈၅၂ ခုနှစ်တွင် မင်းတုန်းမင်းက မန္တလေးတွင်ဒင်္ဂါးစက်ရုံများစတင်တည်ထောင်ခဲ့သည်။ ပုံသွင်းစက်များမှာ ပါရီမြို့မှ ပြုလုပ်သည်။ ငွေဒင်္ဂါးများကို ၁ ပဲ၊ ၁ မူး၊ ၁ မတ်၊ ၅ မူး နှင့် ၁ ကျပ် အဖြစ် လည်းကောင်း၊ ရွှေဒင်္ဂါး ၁ ပဲ နှင့် ၁ မူး အဖြစ်လည်းကောင်း သွန်းလုပ်ခဲ့သည်။ ဒင်္ဂါးမျက်နှာစာတွင် တော်ဝင်ဒေါင်းတံဆိပ်ကို ဖော်ပြရိုက်နှိပ်ထားသဖြင့် ဒေါင်းဒင်္ဂါးဟူ၍ အမည်တွင်ခဲ့သည်။ နောက်ကျောဘက်တွင် ငွေကြေးတန်ဖိုးနှင့် ရိုက်နှိပ်သည့် ခုနှစ် ပါရှိသည်။ ၁၈၆၀ နှင့် ၁၈၇၀ ဆယ်စုနှစ်များတွင်နှင့်ပြားတို့ကို ကြေးနီ၊ ကြေးဝါ၊ သံဖြူဖြင့်လည်းကောင်း၊ သံသတ္တုပဲ ၁ ပြား နှင့် ကြေးနီ ၂ ပြားတို့ကိုလည်းကောင်း ထုတ်လုပ်ခဲ့သည်။ ၁၈၆၆ ခုနှစ်တွင် ရွှေဒင်္ဂါးများကို ၁ ပဲ၊မူးနှင့် ၁ကျပ်တို့ကိုလည်းကောင်း ၁၈၇၈ ခုနှစ်တွင် ငါးမူးကိုလည်းကောင်း ထုတ်လုပ်ခဲ့သည်။
ဒုတိယကျပ်ငွေ
ပြင်ဆင်ရန်
ဤငွေကြေးအတွက် ဒင်္ဂါးပြား ထုတ်ဝေမှု မရှိပေ။
တတိယကျပ်ငွေ
ပြင်ဆင်ရန်
၁၉၅၆ ခုနှစ်တွင် ၁ ပြား၊ ၅ ပြား၊ ၁၀ ပြား၊ ၂၅ ပြား၊ ၅၀ ပြားနှင့် ၁ ကျပ်တို့အတွက် ဒင်္ဂါးပြားများကို ရိုက်နှိပ်ခဲ့သည်။ ဒင်္ဂါးမျက်နှာစာတွင် ခြင်္သေ့ပုံနှင့် နောက်ကျောတွင် ပန်းခက်အခွေပုံအလယ်တွင် ဒင်္ဂါးတန်ဖိုးကို ရေးသားထားသည်။
၁၉၅၆၁၉၆၆ ထုတ် ဒင်္ဂါးများ၁၃ပုံတန်ဖိုးအတိုင်းအတာဖော်ပြချက်ထုတ်ဝေရက်စွဲရှေ့နောက်အချင်းဒြပ်ထုပါဝင်မှုအနားရှေ့နောက်၁ ပြား၁၈မီလီမီတာ၂၂ ဂရမ်သတ္တုစပ်၉၀ကြေးနီ၁၀ခဲမဖြူပြောင်ခြင်္သေ့တန်ဖိုး ဂဏန်း၊ တန်ဖိုး စာ၊ ရိုက်နှိပ်ခုနှစ်၊ မြန်မာကနုတ်ပန်းခွေ၁၉၅၆၅ ပြား၁၉၅မီလီမီတာ၃၁၇ ဂရမ်ကြေးနီနီကယ်ပြောင်ခြင်္သေ့တန်ဖိုး ဂဏန်း၊ တန်ဖိုး စာ၊ ရိုက်နှိပ်ခုနှစ်၊ မြန်မာကနုတ်ပန်းခွေ၁၉၅၆၁၀ ပြား၁၉၅မီလီမီတာ၄၄၆ ဂရမ်ကြေးနီနီကယ်ပြောင်တန်ဖိုး ဂဏန်း၊ တန်ဖိုး စာ၊ ရိုက်နှိပ်ခုနှစ်၊ မြန်မာကနုတ်ပန်းခွေ၁၉၅၆၂၅ ပြား၂၄၁မီလီမီတာ၆၇၈ ဂရမ်ကြေးနီနီကယ်ပြောင်တန်ဖိုး ဂဏန်း၊ တန်ဖိုး စာ၊ ရိုက်နှိပ်ခုနှစ်၊ မြန်မာကနုတ်ပန်းခွေ၁၉၅၆၅၀ ပြား၂၆မီလီမီတာ၇၈ ဂရမ်ကြေးနီနီကယ်လုံခြုံရေးအနားသတ်တန်ဖိုး ဂဏန်း၊ တန်ဖိုး စာ၊ ရိုက်နှိပ်ခုနှစ်၊ မြန်မာကနုတ်ပန်းခွေ၁၉၅၆၁ ကျပ်၃၀၅မီလီမီတာ၁၁၅၆ ဂရမ်လုံခြုံရေးအနားသတ်တန်ဖိုး ဂဏန်း၊ တန်ဖိုး စာ၊ ရိုက်နှိပ်ခုနှစ်၊ မြန်မာကနုတ်ပန်းခွေ၁၉၅၆
၁၉၆၆ ခုနှစ်တွင် ဒင်္ဂါးပြားများ၏ ရှေ့မျက်နှာစာတွင် ဗိုလ်ချုပ်အောင်ဆန်းပုံဖြင့် ပြောင်းလဲခဲ့ပြီး အလူမီနီယမ်ဖြင့် သွန်းလုပ်ခဲ့သလို အရွယ်အစားကိုလည်း အနည်းငယ် လျော့ချခဲ့သည်။ သို့သော် ပုံသဏ္ဌာန်ကို မပြောင်းခဲ့ပေ။ အဆိုပါဒင်္ဂါးများကို ၁၉၈၃ ခုနှစ်အထိ သုံးစွဲခဲ့ကြသည်။
၁၉၈၃ ခုနှစ်တွင် ၅ ပြား၊ ၁၀ ပြား၊ ၂၅ ပြား၊ ၅၀ ပြားတို့ကို ကြေးနီခဲမဖြူ သတ္တုစပ်ဖြင့်လည်းကောင်း ၁ ကျပ်တန် ဒင်္ဂါးကို ကြေးနီနီကယ်ဖြင့်လည်းကောင်း အသစ်သွန်းလုပ်ခဲ့သည်။ အစောပိုင်းတွင် ၂၅ ပြားကို အဝိုင်းပုံဖြင့် ထုတ်ဝေခဲ့ရာမှ ၁၀ ပြားနှင့် ၅၀ ပြားတို့ဖြင့် မရောထွေးစေရန် ခြောက်ထောင့်ပုံစံသို့ ပြောင်းလဲထုတ်ဝေခဲ့သည်။ အဆိုပါ ဒင်္ဂါးတို့သည်  အမည်အောက်တွင် နောက်ဆုံးထုတ်ဝေသော ဒင်္ဂါးပြားများ ဖြစ်ခဲ့သည်။
၁ ပြားတန်ဒင်္ဂါးကို ၁၉၆၆ ခုနှစ်တွင် လည်းကောင်း၊ ၅ ပြားနှင့် ၂၅ ပြားကို ၁၉၈၇ ခုနှစ်တွင်လည်းကောင်း၊ ၁၀ ပြားနှင့် ၅၀ ပြားတို့ကို ၁၉၉၁ ခုနှစ်တွင်လည်းကောင်း နောက်ဆုံးသွန်းလုပ်ခဲ့သည်။
၁၉၉၀ ခုနှစ်တွင် ၁ ကျပ်တန်ဒင်္ဂါးကို ကြေးနီခဲမဖြူ သတ္တုစပ်၊ ၅ ကျပ်နှင့် ၁၀ ကျပ် ဒင်္ဂါးများကို ကြေးဝါ၊ ၅၀ ကျပ်နှင့် ၁၀၀ ကျပ် ဒင်္ဂါးတို့ကို ကြေးနီနီကယ်သတ္တုစပ်တို့ဖြင့် မြန်မာနိုင်ငံတော် ဗဟိုဘဏ်က သွန်းလုပ်ထုတ်ဝေခဲ့သည်။ အဆိုပါဒင်္ဂါးများသည် လက်တင်စာလုံး ပါဝင်သော ပထမဆုံး မြန်မာဒင်္ဂါးပြားများ ဖြစ်သည်။ အဆိုပါဒင်္ဂါးများကို ဟောင်းနွမ်းသော ငွေစက္ကူများအစား သုံးစွဲရန် ရည်ရွယ်ခဲ့သော်လည်း ငွေကြေးဖောင်းပွမှု မြင့်မားခြင်းကြောင့် နောက်ပိုင်းတွင် အသုံးပြုခြင်း မရှိတော့ပေ။
၂၀၀၈ ခုနှစ် နှောင်းပိုင်းတွင် ၅၀ ကျပ်နှင့် ၁၀၀ ကျပ်တန် ဒင်္ဂါးအသစ်များကို ထုတ်ဝေမည်ဖြစ်ကြောင်း အစိုးရက ကြေညာခဲ့သည်။ သတင်းစာများတွင် ဖော်ပြချက်အရ ၅၀ ကျပ်တန် ဒင်္ဂါးအသစ်ကို ကြေးနီဖြင့် ပြုလုပ်ပြီး ရှေ့ဖက်တွင် ခြင်္သေ့ပုံနှင့် နောက်ကျောတွင် နေပြည်တော်ရှိ ကြာပန်းရေပန်းပုံ ပါဝင်သည်။ ၁၀၀ ကျပ်တန် ဒင်္ဂါးကို ကြေးနီနီကယ်ဖြင့် ပြုလုပ်ပြီး မျက်နှာစာတွင် ခြင်္သေ့ပုံနှင့် နောက်ကျောတွင် တန်ဖိုး ဖော်ပြချက် ပါဝင်သည်။
၁၉၉၁ ခုနှစ် ထုတ်ပုံတန်ဖိုးအတိုင်းအတာဖော်ပြချက်ပထမဆုံး သွန်းလုပ်ရက်အချင်းအလေးချိန်ပါဝင်မှုအနားသတ်ရှေ့နောက်၁၄၁၀ ပြား၂၀၄မီလီမီတာကြေးဝါစပါးပင်၊ မြန်မာနိုင်ငံတော် ဗဟိုဘဏ်တန်ဖိုး မြန်မာဂဏန်းဖြင့်၁၉၉၁၅၀ ပြား၂၄၆မီလီမီတာကြေးဝါစပါးပင်၊ မြန်မာနိုင်ငံတော် ဗဟိုဘဏ်တန်ဖိုး မြန်မာဂဏန်းဖြင့်၁၉၉၁၁၉၉၉ ခုနှစ် ထုတ်၁၅၁ ကျပ်၁၉၀၃၂၉၅ကြေးနီခဲဖဖြူပြောင်ခြင်္သေ့၊ မြန်မာနိုင်ငံတော် ဗဟိုဘဏ် နှင့် တန်ဖိုး မြန်မာဘာသာဘဏ်အမည်နှင့် တန်ဖိုးအား အင်္ဂလိပ်ဘာသာ၊ အာရဘီ ကိန်းဂဏန်းတို့ဖြင့်၁၉၉၉၁၆၅ ကျပ်၂၀မီလီမီတာ၂၇၃ ဂရမ်ကြေးဝါပြောင်ခြင်္သေ့၊ မြန်မာနိုင်ငံတော် ဗဟိုဘဏ် နှင့် တန်ဖိုး မြန်မာဘာသာဘဏ်အမည်နှင့် တန်ဖိုးအား အင်္ဂလိပ်ဘာသာ၊ အာရဘီ ကိန်းဂဏန်းတို့ဖြင့်၁၉၉၉၁၇၁၀ ကျပ်၂၂၃မီလီမီတာ၄၄၅ ဂရမ်၁၈၅၀ ကျပ်၂၃၈၅မီလီမီတာ၅၀၆ ဂရမ်ကြေးနီနီကယ်ခြင်္သေ့၊ မြန်မာနိုင်ငံတော် ဗဟိုဘဏ် နှင့် တန်ဖိုး မြန်မာဘာသာဘဏ်အမည်နှင့် တန်ဖိုးအား အင်္ဂလိပ်ဘာသာ၊ အာရဘီ ကိန်းဂဏန်းတို့ဖြင့်၁၉၉၉၁၉၁၀၀ ကျပ်၂၆၈မီလီမီတာ၇၅၂ ဂရမ်
ငွေစက္ကူများ
ပြင်ဆင်ရန်
ပထမကျပ်ငွေ
ပြင်ဆင်ရန်
ဤငွေကြေးအတွက် ငွေစက္ကူထုတ်ဝေခြင်း မရှိပေ။
ဒုတိယကျပ်ငွေ
ပြင်ဆင်ရန်
၁၉၄၄ ခုနှစ်တွင် ဗမာနိုင်ငံတော်ဘဏ်သည် ၁ ကျပ်၊ ၅ ကျပ်၊ ၁၀ ကျပ်နှင့် ၁၀၀ ကျပ်တန် ငွေစက္ကူများကို ထုတ်ဝေခဲ့ပြီး ၁၉၄၅ ခုနှစ်တွင် ၁၀၀ ကျပ်တန် ငွေစက္ကူသစ်ကိုလည်း ဆက်လက်ထုတ်ဝေခဲ့သည်။ ၁၉၄၈ ခုနစ်တွင် တစ်ကျပ်တန်ကို ဗမာနိုင်ငံအစိုးရ ဆိုသော အမည်နှင့်ထုတ်ဝေခဲ့ပြီး ၁၉၅၃ ခုနစ်မှာ ထိုဒီဇိုင်းကို မပြောင်းဘဲပြည်ထောင်စု မြန်မာနိုင်ငံတော်ဘဏ်ဟုဆိုသော အမည်နှင့် ပြောင်းလဲထုတ်ဝေခဲ့သည်။
မြန်မာနိုင်ငံတော်ဗဟိုဘဏ် ဥပဒေပုဒ်မ၈ကအရ မြန်မာနိုင်ငံတော်ဗဟိုဘဏ်သည် ငွေစက္ကူများ သို့မဟုတ်ဒင်္ဂါးများဖြစ်သော ပြည်တွင်းသုံးစွဲငွေကို တစ်ဦးတည်းထုတ်ဝေသူအဖြစ် ဆောင်ရွက်ရသည်။ ထိရောက်သော ငွေပေးချေမှုစနစ်များကို တိုးမြှင့်ဆောင်ရွက်နိုင်ရန်နှင့် မြန်မာကျပ်ငွေတန်ဖိုး တည်တံ့ခိုင်မြဲစေရန်အတွက် ငွေကြေးမူဝါဒ များ ချမှတ်အကောင်အထည်ဖော်ဆောင်ရွက်လျက်ရှိသည်။
မြန်မာနိုင်ငံသည် ဗြိတိသျှထံမှ လွတ်လပ်ရေးမရမီ အိန္ဒိယလက်အောက်ခံပြည်နယ်တစ်ခု ဖြစ်ခဲ့သည်။ ထိုအချိန်တွင် မြန်မာငွေကြေးအဖြစ် ရူပီးကိုအသုံးပြုခဲ့သည်။ မြန်မာနှင့် အိန္ဒိယနိုင်ငံသုံး ရူပီးငွေသည် စတာလင်ပေါင်နှင့် ချိတ်ဆက်ထားပြီး တစ်သျှီလင် ခြောက်ပဲနိဖြင့် တန်ဖိုးသတ်မှတ်ထားသည်။၁၉၄၆ခုနှစ် ငွေကြေးနှင့် ငွေအကြွေအက်ဥပဒေ ပထမအစီအစဉ်အရ ၁၅၁၀၁၀၀ ရူပီးငွေစက္ကူများ အဖြစ်ထုတေ်ဝရန်နှင့် ဒုတိယအစီအစဉ်အရ ၂၀ နှင့် ၅၀ရူပီး ငွေအကြွေတို့ကို ဘုတ်အဖွဲ့မှထုတေ်ဝခဲ့သည်။ ထိုငွေစက္ကူ များတွင် ဒေါင်းတံဆိပ်ရေစာအမှတ်အသားပါရှိခဲ့ပြီး ဘုတ်အဖွဲ့၏ဥက္ကဋ္ဌမှ ထုတေ်ဝခွင့် ရရှိခဲ့သည်။ မြန်မာနိုင်ငံတော် ငွေကြေးအုပ်ချုပ်မှုအဖွဲ့ မြန်မာပြည်တွင်း၌သာ သုံးပိုင်ခွင့်ရှိသည်         ဟု အင်္ဂလိပ်ဘာသာဖြင့် ရိုက်နှိပ်ထား သောစာတန်းများပါရှိသည်။
အင်္ဂလိပ်တို့ထံမှ မြန်မာလွတ်လပ်ရေးရရှိပြီးသောအခါ မြန်မာနိုင်ငံသည် ပြည်ထောင်စုသမ္မတနိုင်ငံ ဖြစ်လာခဲ့ပြီး ငွေစက္ကူ၏ခေါင်းစည်းစာတန်းကို       ဟု ပြောင်းလဲခဲ့သည်။ မြန်မာနိုင်ငံ ငွေကြေးအုပ်ချုပ်မှုအဖွဲ့သည်       စာတန်းပါသော အိန္ဒိယနိုင်ငံထုတ် ငွေစက္ကူများကို ရုပ်သိမ်းခဲ့ပြီး ၁၉၄၈ခုနှစ် ဇူလိုင်လ၁ရက်နေ့တွင် အဆိုပါ       ခေါင်းစည်းစာတန်းပါ ငွေစက္ကူကို တိုးချဲ့ထုတေ်ဝခဲ့သည်။ သို့ရာတွင် ၁၉၅၀ခုနှစ် ဇူလိုင်လ၂၀ရက်နေ့တွင် ငွေအကြွေ အမျိုးအစားအားလုံး သုံးစွဲခွင့်အား ရပ်စဲခဲ့သည်။၁၉၅၂ခုနှစ် မြန်မာနိုင်ငံတော်ပြည်သူ့ဘဏ်အက်ဥပဒေကို ပြဋ္ဌာန်းခဲ့ပြီး ငွေကြေးအုပ်ချုပ်မှုအဖွဲ့၏ တစ်ဦးတည်းငွေကြေးထုတေ်ဝခွင့်ကို မြန်မာနိုင်ငံပြည်သူ့ဘဏ် ငွေကြေးဌာနသို့ အသစ်ဖွဲ့စည်း လွှဲပြောင်းခဲ့ပြီး ၁၉၅၂ခုနှစ် ဇူလိုင်လ၁ရက်နေ့မှစတင်၍ ဗဟိုဘဏ်လုပ်ငန်းများ စတင်ဆောင်ရွက်ခဲ့သည်။ ငွေကြေးအုပ်ချုပ်မှုအဖွဲ့ပိုင်ဆိုင်သော ရရန်နှင့် ပေးရန်ပိုင်ခွင့်များကို မြန်မာနိုင်ငံပြည်သူ့ဘဏ်သို့ လွှဲပြောင်းပေးခဲ့သည်။ မြန်မာနိုင်ငံပြည်သူ့ဘဏ်လက်ထက် ငွေကြေးစနစ်သစ်တွင် အခြားအရေးပါသောပြောင်းလဲမှုမှာ ဒဿမစိတ်ငွေကြေးစနစ်သို့ ပြောင်းလဲစေခဲ့ခြင်းပင်ဖြစ်သည်။
ငွေအကြွေများကို နီကယ်ဖြင့်ပြုလုပ်ခဲ့ပြီး ၁မူး၊ ၁ပဲ၊ ၂ပဲ၊ ၄ပဲ နှင့် ၈ပဲများကို ထုတေ်ဝခဲ့သည်။ ငွေအကြွေစေ့အားလုံးတွင် ခြင်္သေ့ပုံပါရှိသည်။ နောက်ကျောဘက်တွင် တန်ဖိုးနှင့် သွန်းလုပ်သည့်ခုနှစ်ကို ပန်းခွေအတွင်း ဖော်ပြပါရှိသည်။ သို့သော် ၁၉၅၃ခုနှစ် နိုဝင်ဘာလ၁ ရက်နေ့တွင် ၁မူး တန်၊ ၁ပဲတန်နှင့် ၂ပဲတန် ငွေအကြွေများကို ရုပ်သိမ်းခဲ့သည်။ ထို့ပြင် ၁၉၅၂ ခုနှစ်တွင် သုံးစွဲငွေ ရူပီးအမည်ကို ကျပ်ဖြင့် ပြောင်းလဲခဲ့ပြီး ဒဿမစိတ်ငွေကြေးဖြင့် ၁၀၀ပြားဖြင့် ညှိနှိုင်း ထုတေ်ဝခဲ့သည်။ ယခင်က တစ်ရူပီးသည် မြန်မာငွေ ၁၆ပဲ၆၄ပြားနှင့် ညီမျှခဲ့သည်။ မြန်မာငွေကြေး တစ်ယူနစ်ကို ကျပ်ငွဖြေင့် ပြောင်းလဲခဲ့ချိန်တွင် ပြား၁၀၀ နှင့် ညီမျှခဲ့သည်။
၁၉၄၄၁၉၄၅ ထုတ်ပုံတန်ဖိုးအတိုင်းအတာအဓိက အရောင်ဖော်ပြချက်ထုတ်ဝေရက်မှတ်ချက်ရှေ့နောက်ရှေ့နောက်ရေစာ၁ ကျပ်၁၀၉  ၆၃မီလီမီတာအပြာဒေါင်းပုံနှင့် ကျပ်တကျပ် ကို မြန်မာဘာသာဖြင့် ရေးထားပြီး နောက်ကျောတွင် နေထွက်ပုံ ပါရှိသည်။မန္တလေး တော်ဝင်နန်းတော်ဗမာ၁၉၄၄၅ ကျပ်၁၃၀  ၇၂မီလီမီတာအနီဒေါင်းပုံနှင့် ကျပ်ငါးကျပ် ကို မြန်မာဘာသာဖြင့် ရေးထားပြီး နောက်ကျောတွင် နေထွက်ပုံ ပါရှိသည်။၁၀ ကျပ်၁၄၆  ၈၄မီလီမီတာအစိမ်းဒေါင်းပုံနှင့် ကျပ်တဆယ် ကို မြန်မာဘာသာဖြင့် ရေးထားပြီး နောက်ကျောတွင် နေထွက်ပုံ ပါရှိသည်။၁၀၀ ကျပ်၁၆၀  ၉၀မီလီမီတာလိမ္မော်ဒေါင်းပုံနှင့် ကျပ်တရာ ကို မြန်မာဘာသာဖြင့် ရေးထားပြီး နောက်ကျောတွင် နေထွက်ပုံ ပါရှိသည်။၁၀၀ ကျပ်၁၅၅  ၉၅မီလီမီတာနက်ပြာဒေါင်းပုံ၊ ကျပ်တရာ ကို ၁၀၀ ဂဏန်းပေါ်မှ မြန်မာဘာသာဖြင့် ရေးထားပြီး ဘေးတွင် နိုင်ငံတော်အဓိပတိ ဒေါက်တာဘမော်ပုံ ပါရှိသည်။အလယ်တွင် မန္တလေး တော်ဝင်နန်းတော်ပုံအား နဂါးပုံဖြင့် ဝန်းရံထားသည်။ ဘယ်နှင့်ညာတို့တွင် ၁၀၀ ကို မြန်မာဂဏန်းဖြင့် ရေးထားသည်။နိုင်ငံတော်အဓိပတိ ဒေါက်တာဘမော်၏ ပုံ၁၉၄၅
တတိယကျပ်ငွေ
ပြင်ဆင်ရန်
၁၉၅၂ ခုနှစ်တွင် ပြည်ထောင်စုမြန်မာနိုင်ငံဘဏ်သည် ငွေကြေးအုပ်ချုပ်မှုအဖွဲ့၏ တစ်ဦးတည်း ငွေကြေးထုတ်ဝေခွင့်ကို ငွေကြေးဌာနသို့ အသစ်ဖွဲ့စည်းလွှဲပြောင်းခဲ့သည်။ အရေးပါသော ပြောင်းလဲမှုမှာ ဒဿမစိတ်ငွေကြေးစနစ်သို့ ပြောင်းလဲစေခဲ့ခြင်းဖြစ်သည်။၂၀မြန်မာနိုင်ငံတော်ပြည်သူ့ဘဏ်မှ ဗဟိုဘဏ်၏ တာဝန်ဝတ္တရားများကို လွှဲပြောင်းရယူခဲ့ပြီး ၁၉၅၂ခုနှစ် ဇူလိုင်လ၁ရက်နေ့တွင် ဘဏ်မှထုတ်ဝေသော ငွေစက္ကူများ၏ အမှတ်လက္ခဏာများကို ပြောင်းလဲထုတ်ဝေခဲ့သည်။ အသစ်ထုတ်ဝေသော ငွေစက္ကူများတွင် ရူပီးငွေကြေးများဖြစ်သော ၁ ၅ ၁၀ ၁၀၀ ရူပီးတန်များပါဝင်ပြီး၊ နောက်ပိုင်းတွင် ကျပ်ငွေဖြင့် ချိတ်ဆက်ဆောင်ရွက်ခဲ့သည်။ ငွေစက္ကူတွင် ဥဒေါင်းပုံ ရေစာပါရှိသည်။ ဒုတိယအကြိမ်အားဖြင့် ၁၉၅၈ခုနှစ်တွင် ထုတေ်ဝသည့် ငွေစက္ကူများတွင်ဗိုလ်ချုပ်အောင်ဆန်း၏ ဦးထုပ်ပါစစ်ဝတ်စုံဖြင့်ရုပ်ပုံပါရှိသည်။ ၁၉၅၈ခုနှစ် ဖေဖော်ဝါရီလ ၁၂ရက်နေ့ ပြည်ထောင်စုနေ့တွင် ၁ ၅ ၁၀ ၁၀၀ ကျပ်တန်များကို စတင်ထုတ်ဝေခဲ့သည်။  အဆိုပါ ကျပ်ငွေစက္ကူများသည် နောက်ဆုံးထုတ်ဝေခဲ့သော ရူပီးငွေစက္ကူများနှင့် ဒီဇိုင်းအလွန်တူညီခဲ့သည်။ ၂၁ရက် ဩဂုတ်လတွင် ၂၀ ၅၀ ကျပ်တန်များကို ထုတေ်ဝခဲ့သည်။ ဤထုတေ်ဝမှုသည် မြန်မာနိုင်ငံ၏ ပထမဆုံး ထုတေ်ဝသော ငွေစက္ကူများဖြစ်သည်။
ဒဿမစိတ်ငွေကြေးစနစ်ဖြစ်သော ငွေအကြွေများတွင် ၁ ၅ ၁၀ ၂၅ ၅၀ ပြားနှင့် ၁ကျပ်တန် အကြွေစေ့များကို   မှသွန်းလုပ်ခဲ့သည်။ အဆိုပါ ငွေအကြွေများတွင် အမှတ်အသား များစွာပါဝင်သော် လည်း မြန်မာခြင်္သေ့ သို့မဟုတ် ခြင်္သေ့ပုံကို ယခင်အတိုင်းထားရှိသည်။ ၁၉၅၂ခုနှစ် အောက်တိုဘာလ ၁ရက်နေ့တွင် ၅ပြားနှင့် ၁၀ပြား ငွေအကြွေများကို စတင်သုံးစွဲခဲ့သည်။
တော်လှန်ရေးကောင်စီအစိုးရလက်ထက် ၁၉၆၄ခုနှစ် မေလ၁၇ရက်နေ့တွင် ၅၀တန်နှင့် ၁၀၀တန် များကို တရားမဝင်ငွေစက္ကူအဖြစ် ကြငြောပြီးနောက် ပြည်သူ့ဘဏ်ထုတ်ငွေစက္ကူအသစ်များဖြစ်သော ၁ ၅ ၁၀ ၂၀ တန် ငွေစက္ကူများကို ၁၉၆၅ခုနှစ်ဧပြီလ၃၀ရက်နေ့တွင် စတင်ထုတေ်ဝခဲ့သည်။ အဆိုပါငွေစက္ကူများတွင် ဗိုလ်ချုပ် အောင်ဆန်း၏ ဦးထုပ်ပါစစ်ဝတ်စုံရုပ်ပုံဖြင့် ထုတေ်ဝခဲ့သည်။ ၁၉၅၈ခုနှစ်နှင့် ၁၉၆၄ခုနှစ်ထုတ် ၂၀ကျပ်တန် ငွေစက္ကူများအား ၁၉၈၅ခုနှစ်၊ နိုဝင်ဘာလ၃ရက်နေ့တွင် တရားဝင်ငွေအဖြစ်မှ ရပ်စဲခဲ့သည်။ လက်ရှိငွေစက္ကူများ သည်၎င်းတို့အား ဆက်လက်သုံးစွဲခွင့်မရှိသော ငွေအဖြစ်မှ မသတ်မှတ်မချင်း တရားဝင်ငွေအဖြစ် ဆက်လက်တည်ရှိ နေမည်ဖြစ်သည်။
၁၉၅၂ ခုနှစ် ထုတ်ပုံတန်ဖိုးအတိုင်းအတာအဓိက အရောင်ဖော်ပြချက်ထုတ်ဝေရက်ရှေ့နောက်ရှေ့နောက်ရေစာ၁ ကျပ်ပန်းရောင်နှင့် မီးခိုးရောင်ဒေါင်းရွက်လှေနှင့်၁ ဇူလိုင် ၁၉၅၂၅ ကျပ်ပန်းရောင်နှင့် မီးခိုးရောင်ခြင်္သေ့ဗိုင်းငင်နေသော အမျိုးသမီး၁၀ ကျပ်အပြာဒေါင်းသစ်လုံးသယ်နေသော ဆင်၁၉၅၈ ခုနှစ် ထုတ်၁ ကျပ်ပန်းရောင်၊ အဝါနှင့် မီးခိုးရောင်ဗိုလ်ချုပ်အောင်ဆန်းရွက်လှေနှင့်၁၂ ဖေဖော်ဝါရီ ၁၉၅၈၅ ကျပ်ပန်းရောင်နှင့် မီးခိုးရောင်ဗိုင်းငင်နေသော အမျိုးသမီး၁၀ ကျပ်အပြာနု၊ အဝါသစ်လုံးသယ်နေသော ဆင်
၁၉၆၅၁၉၇၁
ပြင်ဆင်ရန်
ပြည်ထောင်စု မြန်မာနိုင်ငံတော် ပြည်သူ့ဘဏ်သည် ၁၉၆၅ ခုနှစ်တွင် ငွေကြေးထုတ်ဝေခြင်းကို လွှဲပြောင်းရယူခဲ့ပြီး ၁ ကျပ်၊ ၅ ကျပ်၊ ၁၀ ကျပ်နှင့် ၂၀ ကျပ်တန် ငွေစက္ကူများကို ထုတ်ဝေခဲ့သည်။
၁၉၆၅ ခုနှစ် ထုတ်ပုံတန်ဖိုးအတိုင်းအတာအဓိက အရောင်ဖော်ပြချက်ထုတ်ဝေရက်ရှေ့နောက်ရှေ့နောက်ရေစာ၁ ကျပ်၁၁၅  ၆၆မီလီမီတာပန်းရောင်နှင့် မီးခိုးရောင်ဗိုလ်ချုပ်အောင်ဆန်းအင်းလေးကန်ငါးဖမ်းသမားစက်ဝိုင်းဝက်ပုံ အချိတ်အဆက်များ၃၀ ဧပြီ ၁၉၆၅၅ ကျပ်၁၅၀  ၇၀မီလီမီတာအစိမ်းလယ်သမားနှင့် နွား၁၉၆၅၁၀ ကျပ်၁၅၉  ၈၁မီလီမီတာအနီဝါဂွမ်းခူးနေသော အမျိုးသမီး၂၀ ကျပ်၁၆၉  ၉၀မီလီမီတာအညိုလယ်ထွန်စက်
၁၉၇၂၁၉၈၈
ပြင်ဆင်ရန်
၁၉၇၂ခုနှစ် စက်တင်ဘာလ၃၀ရက်နေ့တွင် ပြည်သူ့ဘဏ်မှ ပြည်ထောင်စုမြန်မာနိုင်ငံတော် ဘဏ်အဖြစ် ပြောင်းလဲခဲ့ပြီး ၂၅ကျပ်တန်ငွေစက္ကူကို ထုတေ်ဝခဲ့သည်။ တချိန်တည်းတွင် ယခင်ထုတေ်ဝခဲ့သော ပြည်ထောင်စုဘဏ် ထုတ်ငွေစက္ကူများမှာ ယခုတိုင် တရားဝင်အသုံးဝင်ဆဲဖြစ်သည်။ ပြည်သူ့ဘဏ်ထုတ် ၁ကျပ်တန်ငွေစက္ကူကို ၁၉၇၂ခုနှစ် ဒီဇင်ဘာလ၃၀ရက်နေ့တွင် ထုတေ်ဝခဲ့ပြီး ၁၉၇၃ခုနှစ် ဇွန်လ ၃၀ရက်နေ့တွင် ၁၀ကျပ်တန်ငွေစက္ကူများကို ထုတေ်ဝခဲ့သည်။ ၁၉၇၃ခုနှစ် အောက်တိုဘာလ ၃၁ရက်နေ့တွင် ၅ကျပ်တန်နှင့် ပြည်သူ့ဘဏ်နှင့် ပြည်ထောင်စုမြန်မာနိုင်ငံ တော်ဘဏ်ထုတ် ၅ကျပ်တန်များကို ဆက်လက် သုံးစွဲလျက်ရှိသည်။ ပြည်ထောင်စုမြန်မာနိုင်ငံဘဏ် ထုတ်ငွေစက္ကူများ ဖြစ်သော ၁၀၀ကျပ်တန် ငွေစက္ကူအား ၁၉၇၆ခုနှစ်၊ ဧပြီလ၁၇ရက် နေ့တွင် လည်းကောင်း၊ ၅၀ကျပ်တန် ငွေစက္ကူအား ၁၉၇၉ခုနှစ်၊ ဧပြီလ၃၀ရက်နေ့တွင်လည်းကောင်း၊ ၇၅ကျပ်တန် ငွေစက္ကူအား ၁၉၈၅ခုနှစ်၊ နိုဝင်ဘာလ၁၁ရက်နေ့တွင်လည်းကောင်း၊ ၃၅ကျပ်တန်ငွေစက္ကူအား ၁၉၈၆ခုနှစ်၊ ဩဂုတ်လ၁ရက်နေ့တွင်လည်းကောင်း အသီးသီးထုတေ်ဝခဲ့သည်။ ထိုမျှမက ပြည်ထောင်စုမြန်မာနိုင်ငံတော်ဘဏ်၏ ၄၅ကျပ်တန်နှင့် ၉၀ကျပ် တန် ငွေစက္ကူများကို ၁၉၈၇ခုနှစ် စက်တင်ဘာလ ၂၂ရက်နေ့တွင် ထုတေ်ဝခဲ့သည်။ ၁၉၅၂ခုနှစ်ထုတ် ၁၀၀ကျပ်တန်ငွေစက္ကူအား ၁၉၆၄ခုနှစ်၊ မေလ၁၇ရက်နေ့တွင်လည်းကောင်း၊ ၁၉၇၉ခုနှစ်တွင် ၅၀ကျပ်တန်နှင့်အတူ ကုလသမဂ္ဂစားနပ်ရိက္ခါနှင့် လယ်ယာစိုက်ပျိုး ရေးအဖွဲ့တံဆိပ်ပါ ၅၀ပြားတန်ငွေစက္ကူတို့ကို ထုတေ်ဝခဲ့သည်။ အဆိုပါငွေစက္ကူနှင့်ငွေအကြွေအား လုံခြုံရေးနှင့်ဆိုင်သော ပုံနှိပ်လုပ်ငန်းများ စက်ရုံ တွင် သွန်းလုပ်ခဲ့သည်။၂၁ငွေစက္ကူများကို ဂျာမနီ၏ နည်းပညာလမ်းညွှန်ချက်များအတိုင်း ဝါဇီလုပ်ငန်းစက်ရုံတွင် ရိုက်နှိပ်ခဲ့သည်။
၁၉၇၆ခုနှစ်ထုတ် ၁၀၀ကျပ်တန်ငွေစက္ကူနှင့် ၁၉၇၉ခုနှစ်ထုတ် ၅၀ကျပ်တန်ငွေစက္ကူတို့အား ၁၉၈၅ ခုနှစ် နိုဝင်ဘာလ ၃ ရက်နေ့တွင် သတိပေးခြင်းမရှိဘဲ ရုပ်သိမ်းခဲ့သည်။ အများပြည်သူအား ငွေစက္ကူအဟောင်းများအား အသစ်ဖြင့် လဲလှယ်ခြင်းကို အကန့်အသတ်ဖြင့်သာ ပြုလုပ်ခဲ့သည်။ အခြားသော ထုတ်ဝေထားသည့် ငွေကြေးများသည် တရားဝင်ဆက်လက်သုံးစွဲခွင့်ရှိဆဲ ဖြစ်သည်။ ၁၉၈၅ ခုနှစ် နိုဝင်ဘာလ ၁၀ ရက်နေ့တွင် ၇၅ ကျပ်တန် ငွေစက္ကူကို စတင်ထုတ်ဝေခဲ့သည်။ ဗိုလ်ချုပ်ဦးနေဝင်း၏ ဂဏန်းဗေဒင်ယုံကြည်မှုကြောင့် တန်ဖိုး မဂဏန်းဖြင့် ငွေစက္ကူများကို ထုတ်ဝေခဲ့ခြင်း ဖြစ်နိုင်ပြီး ၇၅ ကျပ်တန်ကို ဦးနေဝင်း၏ ၇၅ နှစ် မွေးနေ့ အထိမ်းအမှတ်အဖြစ် ထုတ်ဝေခဲ့သည်။ ၁၉၈၆ ခုနှစ် ဩဂုတ်လ ၁ ရက်နေ့တွင် ၁၅ ကျပ်နှင့် ၃၅ ကျပ်တန် ငွေစက္ကူများကို ဆက်လက်ထုတ်ဝေခဲ့သည်။
နှစ်နှစ်ခန့်အကြာ ၁၉၈၇ ခုနှစ် စက်တင်ဘာလ ၅ ရက်နေ့တွင် ၂၅ ကျပ်၊ ၃၅ ကျပ်နှင့် ၇၅ ကျပ်တန် ငွေစက္ကူများကို အသိပေးချက် တစ်စုံတစ်ရာမရှိဘဲ အသုံးပြုမှု ရုပ်သိမ်းခဲ့ပြန်သည်။ နိုင်ငံတွင်း လည်ပတ်နေသော ငွေကြေး၏ ၇၅ခန့် တန်ဖိုးမရှိဖြစ်သွားကာ နိုင်ငံသားများ၏ စုဆောင်းထားမှုများ ပျက်သုန်းခဲ့ရသည်။ ၁၉၈၇ ခုနှစ် စက်တင်ဘာလ ၂၂ ရက်နေ့တွင် ၄၅ ကျပ်နှင့် ၉၀ ကျပ်တန် ငွေစက္ကူများကို ထုတ်ဝေခဲ့သည်။ စီးပွားရေးမငြိမ်မသက်မှုများမှအဓိကရုဏ်းများစွာဖြစ်ပွားခဲ့ပြီး ၁၉၈၈ ခုနှစ်တွင် ဗိုလ်ချုပ်စောမောင်က နိုင်ငံတော် အာဏာကို သိမ်းယူခဲ့သည်။
၁၉၇၂၁၉၈၇ ခုနှစ် ထုတ်ပုံတန်ဖိုးအတိုင်းအတာအဓိက အရောင်ဖော်ပြချက်ရှေ့နောက်ရှေ့နောက်ထုတ်ဝေရပ်စဲ၁ ကျပ်၁၂၄  ၆၀မီလီမီတာအစိမ်းဗိုလ်ချုပ်အောင်ဆန်းဗိုင်းငင်စက်၃၁ အောက်တိုဘာ ၁၉၇၂အသုံးပြုခြင်း နည်းပါးကာ ပျောက်ကွယ်၅ ကျပ်၁၃၆  ၇၀မီလီမီတာအပြာထန်းပင်နှင့် ထန်းတက်သမား၃၁ အောက်တိုဘာ ၁၉၇၂အသုံးပြုခြင်း နည်းပါးကာ ပျောက်ကွယ်၁၀ ကျပ်၁၄၆  ၈၀မီလီမီတာနီညိုအခမ်းအနားသုံး ဖလား၃၀ ဇွန် ၁၉၇၃အသုံးပြုခြင်း နည်းပါးကာ ပျောက်ကွယ်၁၅ ကျပ်၁၄၉  ၇၁မီလီမီတာအစိမ်းဖျော့ဇော်ဂျီရုပ်တု၁ ဩဂုတ် ၁၉၈၆အသုံးပြုခြင်း နည်းပါးကာ ပျောက်ကွယ်၂၅ ကျပ်၁၅၅  ၉၀မီလီမီတာလိမ္မော်ပဉ္စရူပ၃ နိုဝင်ဘာ ၁၉၈၅၅ စက်တင်ဘာ ၁၉၈၇၃၅ ကျပ်၁၅၅  ၇၄မီလီမီတာခရမ်းနတ်သား၁ ဩဂုတ် ၁၉၈၆၅ စက်တင်ဘာ ၁၉၈၇၄၅ ကျပ်၁၅၈  ၇၇၅မီလီမီတာအပြာအစိမ်းသခင်ဖိုးလှကြီးရေနံတွင်းနှင့် ရေနံလုပ်သားများ၂၂ စက်တင်ဘာ ၁၉၈၇အသုံးပြုခြင်း နည်းပါးကာ ပျောက်ကွယ်၅၀ ကျပ်၁၆၆  ၁၀၀မီလီမီတာအဝါအညိုဗိုလ်ချုပ်အောင်ဆန်းလောကနတ်ဇူလိုင် ၁၉၇၉၃ နိုဝင်ဘာ ၁၉၈၅၇၅ ကျပ်၁၆၁  ၇၇မီလီမီတာအညို၁၀ နိုဝင်ဘာ ၁၉၈၅၅ စက်တင်ဘာ ၁၉၈၇၉၀ ကျပ်၁၆၇  ၈၀မီလီမီတာအစိမ်းဖျော့ဆရာစံလယ်သမားများနှင့် လယ်ထွန်လှည်း၂၂ စက်တင်ဘာ ၁၉၈၇အသုံးပြုခြင်း နည်းပါးကာ ပျောက်ကွယ်၁၀၀ ကျပ်၁၇၆  ၁၁၀မီလီမီတာအစိမ်းဖျော့ဗိုလ်ချုပ်အောင်ဆန်းစောင်းကောက်၁ ဩဂုတ် ၁၉၇၆၃ နိုဝင်ဘာ ၁၉၈၅
၅၀ ပြား၊ ၁ ကျပ်နှင့် ၅ ကျပ်တန် ငွေစက္ကူတို့မှာ ရှားပါးပြီး နေ့စဉ်သုံးစွဲမှုများသည် အနီးစပ်ဆုံး ၁၀ ကျပ် ဆတိုးဖြင့် သုံးစွဲကြသည်။
၁၉၈၉ မှ လက်ရှိ
ပြင်ဆင်ရန်
၁၉၈၉ ခုနှစ် ဇွန်လ ၂၀ ရက်နေ့တွင် နိုင်ငံအမည်အား မြန်မာနိုင်ငံသို့ ပြောင်းလဲမှုနောက်ပိုင်းတွင် ငွေစက္ကူအသစ်များကို ထုတ်ဝေရန် ဖြစ်လာခဲ့သည်။ ယခုအကြိမ်တွင် ငွေစက္ကူဟောင်းများအား ရုပ်သိမ်းခြင်း မပြုခဲ့ဘဲ ဟောင်းနွမ်းလာပြီး အသုံးပြုခြင်း နည်းပါးအောင်သာ ထားရှိခဲ့သည်။ ၁၉၉၀ ခုနှစ် မတ်လ ၁ ရက်နေ့တွင် ၁ ကျပ်ကိုလည်းကောင်း၊ မတ်လ ၂၇ ရက်နေ့တွင် ၂၀၀ ကျပ်တန်ကိုလည်းကောင်း ထုတ်ဝေခဲ့သည်။ ၁၉၉၄ ခုနှစ် မတ်လ ၂၇ ရက်နေ့တွင် ၅၀ ပြား၊ ၂၀ ကျပ်၊ ၅၀ ကျပ်၊ ၁၀၀ ကျပ်နှင့် ၅၀၀ ကျပ်တန် ငွေစက္ကူများကိုလည်းကောင်း၊ ၁၉၉၅ ခုနှစ် မေလ ၁ ရက်နေ့တွင် ၅ ကျပ်တန်နှင့် ၁၀ ကျပ်တန် ငွေစက္ကူသစ်များကိုလည်းကောင်း ထုတ်ဝေခဲ့သည်။ ၁၉၉၈ ခုနှစ် နိုဝင်ဘာ တွင် ၁၀၀၀ ကျပ်တန် ငွေစက္ကူကို စတင်ထုတ်ဝေခဲ့သည်။
နိုင်ငံတော်ငြိမ်ဝပ်ပိပြားမှုတည်ဆောက်ရေးအဖွဲ့လက်ထက်တွင် မြန်မာနိုင်ငံတော်ဗဟိုဘဏ် မှ ခြင်္သေ့မင်းရုပ်ပုံပါ ငွေစက္ကူအတွဲစဉ်များကို ထုတေ်ဝခဲ့ပြီး ဗိုလ်ချုပ်ပုံပါ ငွေစက္ကူအတွဲစဉ် များနေရာတွင်အစားထိုးခဲ့သည်။ ခြင်္သေ့မင်းရုပ်ပုံပါငွေစက္ကူများမှာ ၁ ၅ ၁၀ ၂၀ ၅၀ ၁၀၀ ၂၀၀ ၅၀၀ ၁၀၀၀ နှင့် ၁ ၅ ၁၀ ၅၀ ၁၀၀ ကျပ်တန် ငွေအကြွေစေ့တို့ဖြစ်သည်။ ၁ကျပ်တန်ငွေအကြွေစေ့မှာ ကြေးညိုရောင်ဖြစ်ပြီး ၅ကျပ်တန်နှင့် ၁၀ကျပ်တန် ငွေအကြွစေ့ များမှာ ရွှေဝါရောင်နှင့် ၅၀ကျပ်တန်နှင့် ၁၀၀ကျပ်တန် ငွေအကြွေစေ့များမှာ ငွေရောင်တို့ဖြစ်သည်။၂၁
၂၀၀၃ ခုနှစ်တွင် နိုင်ငံအဝှမ်းတွင် ငွေကြေးအသုံးပြုမှု ရုပ်သိမ်းမည်ဟူသော ကောလဟာလများ ပေါ်ထွက်လာခဲ့ကာ အစိုးရက တရားဝင်ငြင်းဆိုခြင်းများ ပြုလုပ်ခဲ့ပြီး ထိုအကြိမ်တွင် ငွေကြေးရုပ်သိမ်းခြင်း မဖြစ်ပေါ်ခဲ့ပေ။ ၂၀၀၄ ခုနှစ်တွင် ၂၀၀ ကျပ်၊ ၅၀၀ ကျပ်နှင့် ၁၀၀ ကျပ်တန် ငွေစက္ကူများကို အရွယ်အစား ချုံ့ကာ ငွေစက္ကူများ၏ အရွယ်အစား တပြေးညီဖြစ်စေရန် ထုတ်ဝေခဲ့ပြီး ယခင်အရွယ်အစားကြီး ငွေစက္ကူများကိုလည်း ဆက်လက်သုံးစွဲခွင့် ပြုခဲ့သည်။ ၅၀ ပြား၊ ၁ ကျပ်၊ ၅ ကျပ်၊ ၁၀ ကျပ်နှင့် ၂၀ ကျပ်တန် ငွေစက္ကူများမှာ တန်ဖိုးနည်းပါးခြင်းကြောင့် ရှားပါးပြီး တွေ့မြင်နိုင်ရန် ခက်ခဲသည်။ ထူးခြားချက်တစ်ခုမှာ ၁၉၉၄ ခုနစ်က ထုတ်ခဲ့သော ၅၀ဝကျပ်တန် နှင့် ၁၉၉၈ ခုနစ်မှာ ထုတ်ခဲ့သည့် ၁၀ဝ၀ကျပ်တန် ငွေစက္ကူများကို ၂၀ဝ၄ ခုနစ်မှာ ဒီဇိုင်းလုံးဝမပြောင်းဘဲ အရွယ်အစားသေးပြီး ထပ်မံထုတ်ဝေခဲ့ခြင်းဖြစ်သည်။
၂၀၀၉ ခုနှစ် အောက်တိုဘာလ ၁ ရက်နေ့တွင် ၅၀၀၀ ကျပ်တန် ငွေစက္ကူကို ၁၅၀  ၇၀ မီလီမီတာ အရွယ်အစားဖြင့် ထုတ်ဝေခဲ့သည်။ ငွေစက္ကူ၏ အရှေ့မျက်နှာထိပ်တွင်မြန်မာနိုင်ငံတော်ဗဟိုဘဏ်စာသားကို မြန်မာဘာသာဖြင့် ရေးသားထားပြီး ငွေစက္ကူအလယ်တွင် ဆင်ဖြူတော်ပုံ ပါရှိသည်။ နောက်ကျောတွင်ပြည်ထောင်စုလွှတ်တော်အဆောက်အဦးပုံများပါဝင်ကာ     နှင့်     ကို အင်္ဂလိပ်ဘာသာဖြင့် ရေးသားထားသည်။ ဤထုတ်ဝေသော ငွေကြေးတန်ဖိုးသည် ယခင်နောက်ဆုံးထုတ်ဝေခဲ့သည့် တန်ဖိုးအကြီးဆုံးထက် ငါးဆ ဖြစ်သည်။၂၂အများပြည်သူအချို့က တန်ဖိုးကြီး ငွေစက္ကူထုတ်ဝေမှုကို ကြိုဆိုခဲ့ကြသလို အချို့ကလည်း ဤပြောင်းလဲမှုကြောင့် ငွေကြေးဖောင်းပွမှုများကို ပိုမိုများပြားစေမည်ကိုလည်း စိုးရိမ်ခဲ့ကြသည်။၂၃၂၄၂၀၁၄ ခုနှစ် အောက်တိုဘာလ ၁ ရက်နေ့တွင် မြန်မာနိုင်ငံတော် ဗဟိုဘဏ်သည် လုံခြုံမှုတိုးမြှင့်ထားသော ၅၀၀၀ ကျပ်တန် ငွေစက္ကူအသစ်ကို ထုတ်ဝေခဲ့သည်။ အဆိုပါ ငွေစက္ကူတွင် အရောင်တင်ထားခြင်း၊ ပုံနှိပ်ရာတွင် အဆင့်မြှင့်ထားခြင်း၊ ရေစာများနှင့် လုံခြုံရေးကြိုးများ ပါဝင်ပြီး ဆက်လက်အသုံးပြုနိုင်ဆဲဖြစ်သော ၂၀၀၉ ခုနှစ်ထုတ် ငွေစက္ကူနှင့် အရွယ်အစား၊ အရောင်နှင့် ဒီဇိုင်းများ တူညီသည်။ ငွေစက္ကူသစ်သည် ကြာရှည်ခံပြီး ပိုမိုသပ်ရပ်သည်ဟု ဗဟိုဘဏ်က ဆိုသည်။ ယင်းနောက်တွင် ၅၀၀၀ ကျပ်တန်နှင့် ၁၀၀၀၀ ကျပ်တန် ငွေစက္ကူအတုများ ပျံ့နှံ့မှုကို မီဒီယာများက ဖော်ပြခဲ့ကြပြီး စက်တင်ဘာလ ၁၂ ရက်နေ့က တာမွေမြို့နယ်တွင် ၁၀၀၀၀ ကျပ်တန်အတု ပြုလုပ်မှုများကို ရဲတပ်ဖွဲ့က ဖမ်းဆီးရမိခဲ့သည်။၂၅
၂၀၁၂ ခုနှစ် ဇွန်လ ၉ ရက်နေ့တွင် ဗဟိုဘဏ်က ၁၀၀၀၀ ကျပ်တန် ငွေစက္ကူကို ငွေကြေးလည်ပတ်မှုပိုမိုချောမွေ့စေရန်အတွက် ထုတ်ဝေမည်ဖြစ်ကြောင်း ကြေညာခဲ့သည်။ ၂၀၁၂ ခုနှစ် ဇွန်လ ၁၅ ရက်နေ့တွင် ၁၀၀၀၀ ကျပ်တန် ငွေစက္ကူကို စတင်ထုတ်ဝေခဲ့သည်။၂၆၂၇
၂၀၁၉ ခုနှစ်တွင် မြန်မာနိုင်ငံတော် ဗဟိုဘဏ်က ဗိုလ်ချုပ်အောင်ဆန်းပုံ ပါဝင်သော ငွေစက္ကူသစ်များကို ထုတ်ဝေမည်ဖြစ်ကြောင်း ကြေညာခဲ့သည်။ ၂၀၂၀ ပြည့်နှစ် ဇန်နဝါရီလ ၄ ရက်နေ့တွင် ၁၀၀၀ ကျပ်တန် ငွေစက္ကူသစ်ကိုလည်းကောင်း၊ ၂၀၂၀ ပြည့်နှစ် ဇူလိုင် ၁၉ ရက်နေ့တွင် ၅၀၀ ကျပ်တန် ငွေစက္ကူကိုလည်းကောင်း ထုတ်ဝေခဲ့သည်။၂၈၂၉
နစကမှ ဆင်ဖြူတော်ရဋ္ဌနန္ဒကတစ်နှစ်ပြည့်မွေးနေ့အထိမ်းအမှတ်နှင့်မာရဝိဇယဘုရားကြီး တည်ထားပြီးစီးမှုအထိမ်းအမှတ်အဖြစ် ၂၀၂၃ ဇူလိုင် ၂၃ ရက်နေ့တွင် ၂၀၀၀၀ ကျပ်တန် ငွေစက္ကူများကို ထုတ်ဝေရန်ကြေညာခဲ့သည်။ ၂၀၂၃ ဇူလိုင် ၃၁ ရက်နေ့တွင် စတင်ထုတ်ဝေမည်ဖြစ်ကြောင်းကြေညာသည်။ ဤသတင်းကြောင့် မြန်မာနိုင်ငံအတွင်း အလွန်ဂယက်ထခဲ့ပြီး ပြည်သူများက ငွေကြေးအလွန်ဖောင်းပွလာမည်ကို စိုးရိမ်လာခဲ့ကြသည်။
လက်ရှိ ထုတ်ပုံတန်ဖိုးအရွယ်အစားအဓိက အရောင်ဖော်ပြချက်ထုတ်ဝေရက်မှတ်ချက်ရှေ့နောက်ရှေ့နောက်ရေစာ၅၀ ပြား၁၁၀  ၅၅မီလီမီတာရှေ့  ခရမ်းနုရောင်နှင့် လိမ္မော်ရောင်နောက်ကျော  အရောင်စုံစောင်းကောက်၂၇ မတ် ၁၉၉၄၁ ကျပ်လိမ္မော်ဗိုလ်ချုပ်အောင်ဆန်းဗိုလ်ချုပ်အောင်ဆန်း၁ မတ် ၁၉၉၀၁ ကျပ်အပြာပန်းခြင်္သေ့ရန်ကုန်မြို့ ကန်တော်ကြီး လှေလှော်ပွဲ၃၁ အောက်တိုဘာ ၁၉၉၆၅ ကျပ်၁၃၀  ၆၀မီလီမီတာအညိုနှင့် အပြာဝိုင်းခြင်းခတ်နေပုံခြင်္သေ့၁ မေ ၁၉၉၅တန်ဖိုးအပေါ်ခြင်္သေ့ပုံ၁၉၉၇၁၀ ကျပ်ခရမ်းနုရောင်ကရဝိတ်ခြင်္သေ့၁ မေ ၁၉၉၅၁၉၉၇၂၀ ကျပ်မီလီမီတာအစိမ်းရန်ကုန် ပြည်သူ့ရင်ပြင်နှင့် ဆင်ရေပန်းတန်ဖိုးအပေါ်ခြင်္သေ့ပုံ၂၇ မတ် ၁၉၉၄၅၀ ကျပ်လိမ္မော်အညိုယွန်းထည်၂၇ မတ် ၁၉၉၄၁၀၀ ကျပ်အပြာ၊ အစိမ်းနှင့် ပန်းရောင်ပန်းတော့၂၇ မတ် ၁၉၉၄၃၀၃၁၂၀၀ ကျပ်၁၆၅  ၈၀မီလီမီတာအစိမ်းပုတ်သစ်ဆွဲဆင်၂၇ မတ် ၁၉၉၀၊ ၁၉၉၈၁၅၀  ၇၀၁၁ ဒီဇင်ဘာ ၂၀၀၄၃၂၃၃၅၀၀ ကျပ်၁၆၅  ၈၀မီလီမီတာခရမ်းနုနှင့် အညိုစစ်သူကြီးမဟာဗန္ဓုလရုပ်တုအား ဆေးခြယ်နေပုံ၂၇ မတ် ၁၉၉၄၁၅၀  ၇၀မီလီမီတာ၁၀ အောက်တိုဘာ ၂၀၀၄၅၀၀ ကျပ်၃၄၁၅၀  ၇၀မီလီမီတာအနီနှင့် ပန်းရောင်ဗိုလ်ချုပ်အောင်ဆန်းနေပြည်တော်ရှိမြန်မာနိုင်ငံတော်ဗဟိုဘဏ်ရုံးချုပ်တန်ဖိုးအပေါ် ဗိုလ်ချုပ်အောင်ဆန်းပုံ၁၉ ဇူလိုင် ၂၀၂၀၁၀၀၀ ကျပ်၁၆၅  ၈၀မီလီမီတာအစိမ်းနှင့် ခရမ်းနုခြင်္သေ့ဘဏ္ဍာရေးနှင့် အခွန်ဝန်ကြီးဌာနတန်ဖိုးအပေါ်ခြင်္သေ့ပုံနိုဝင်ဘာ ၁၉၉၈၁၅၀  ၇၀မီလီမီတာ၁၁ အောက်တိုဘာ ၂၀၀၄၁၀၀၀ ကျပ်၁၅၀  ၇၀မီလီမီတာအပြာဗိုလ်ချုပ်အောင်ဆန်းနေပြည်တော် ပြည်ထောင်စုလွှတ်တော် အဆောက်အအုံတန်ဖိုးအပေါ် ဗိုလ်ချုပ်အောင်ဆန်းပုံ၄ ဇန်နဝါရီ ၂၀၂၀၃၅၅၀၀၀ ကျပ်၁၅၀  ၇၀မီလီမီတာလိမ္မော်နှင့် ပန်းရောင်ဆင်နေပြည်တော် ပြည်ထောင်စုလွှတ်တော် အဆောက်အအုံတန်ဖိုးအပေါ် ဆင်ပုံ၁ အောက်တိုဘာ ၂၀၀၉၃၆၁၀၀၀၀ ကျပ်၃၇၁၅၀  ၇၀မီလီမီတာအပြာ၊ အနီ၊ ခရမ်းနု၊ အစိမ်း၊ အညို၊ အဝါပြောင်းလဲထားသောမြန်မာနိုင်ငံတော် အထိမ်းအမှတ်တံဆိပ်မူလ နိုင်ငံတော် အထိမ်းအမှတ်တံဆိပ်ရှိ ခြင်္သေ့၊ ကြယ်များအစား ကြာပန်း၊ ဆင်တစ်စုံ ပါဝင်မန္တလေးနန်းတော် ကျုံးမြို့ရိုးတန်ဖိုးအပေါ် ကြာပန်းပုံ၁၅ ဇွန် ၂၀၁၂၂၀၀၀၀ ကျပ်၃၈၁၅၀  ၇၀မီလီမီတာအစိမ်းနုရောင်ဆင်ဖြူပုံစစ်ကိုင်းတံတားပုံနှင့်ဧရာဝတီတံတားရတနာပုံဆင်ဖြူတော်ဦးခေါင်းပုံရေစာ၃၁ ဇူလိုင် ၂၀၂၃
နိုင်ငံခြားငွေလက်မှတ်
ပြင်ဆင်ရန်
၁၉၉၃ ခုနှစ် ဖေဖော်ဝါရီ ၄ ရက်နေ့တွင် နိုင်ငံခြားငွေလက်မှတ်    ခေါ် အက်ဖ်အီးစီ ကို ထုတ်ဝေခဲ့ပြီးအမေရိကန်ဒေါ်လာ၁၊ ၅၊ ၁၀ နှင့် ၂၀ တို့နှင့် တန်ဖိုးညီမျှသော အက်ဖ်အီးစီများကို ထုတ်ဝေခဲ့သည်။ နိုင်ငံခြားငွေကြေးများကို မြန်မာကျပ်ငွေနှင့် လှဲလှယ်ရာတွင် တရားမဝင်လဲလှယ်ခဲ့ကြရသည်။ ထိုကာလအတွင်း တရားဝင်သတ်မှတ်ထားသော ငွေလဲလှယ်မှုနှုန်းမှာ အမေရိကန် တစ်ဒေါ်လာလျှင် မြန်မာငွေ ၆ ကျပ်ဖြစ်သော်လည်း မှောင်ခိုဈေးကွက်တွင် ယင်းထက် ၁၀ ဆကျော်မျှ များပြားသည်။ မြန်မာနိုင်ငံသို့ လာရောက်သော နိုင်ငံခြားသားများအနေဖြင့် အက်ဖ်အီးစီငွေကိုသာ သုံးစွဲခွင့်ရှိပြီး သို့မဟုတ်ပါက တရားဝင်သတ်မှတ်ဈေးဖြင့်သာ မြန်မာငွေကို လဲလှယ်ကြရသည်။
၂၀၁၂ ခုနှစ် ဧပြီလတွင် မြန်မာအစိုးရက နိုင်ငံခြားငွေ လဲလှယ်မှုများကို နိုင်ငံတကာ ငွေကြေးလဲလှယ်မှု နှုန်းထားများအလိုက် ပြင်ဆင်သတ်မှတ်ခဲ့သည်။ ၂၀၁၃ ခုနှစ် မတ်လ ၂၀ ရက်နေ့တွင် နိုင်ငံခြားငွေလက်မှတ် အက်ဖ်အီးစီများကို ဆက်လက်သုံးစွဲတော့မည်မဟုတ်ကြောင်း အစိုးရက ကြေညာခဲ့သည်။
၁ ကျပ် မျက်နှာစာ
၁ ကျပ် ကျောဘက်
၁ဝ ကျပ် မျက်နှာစာ
၁ဝ ကျပ် ကျောဘက်
၂ဝ ကျပ် မျက်နှာစာ
၂ဝ ကျပ် ကျောဘက်
ဒင်္ဂါးများနှင့် ငွေစက္ကူပုံများ
ပြင်ဆင်ရန်
၁၉၃၇ ခုနစ်မှ ၁၉၄၅ ခုနစ်အထိ ထုတ်ဝေခဲ့သော ငွေစက္ကူပုံများ
ပြင်ဆင်ရန်
ဂျပန်ခေတ် ငွေစက္ကူပုံများ
ပြင်ဆင်ရန်
၁၉၄၈ ခုနစ်မှ ၁၉၈၇ ခုနစ်အထိ ထုတ်ဝေခဲ့သော ငွေစက္ကူပုံများ
ပြင်ဆင်ရန်
၁ ကျပ် မျက်နှာစာ
၁ ကျပ် ကျောဘက်
၅ ကျပ် မျက်နှာစာ
၅ ကျပ် ကျောဘက်
၁၀ဝ ကျပ် မျက်နှာစာ
၁၀ဝ ကျပ် ကျောဘက်
ကျပ်ဒင်္ဂါး
ပြင်ဆင်ရန်
၅ကျပ်၊ ၁၀ကျပ်၊ ၅၀ကျပ်၊၁၀၀ကျပ်
ကိုးကား
ပြင်ဆင်ရန်
ရှေ့သို့စာစောင် အတွဲ၉အမှတ်၉၁၁၀၆၆၊ စာ၄
မြန်မာနိုင်ငံ ပဋိပက္ခကြားမှ စီးပွားရေးအသွင်ကူးပြောင်းလဲမှုစာပိုဒ်၅။။၂၀ စက်တင်ဘာ ၂၀၂၃  တွင် ပြန်စစ်ပြီး။
မြန်မာနိုင်ငံ၏ နိုင်ငံခြားငွေလဲလှယ်နှုန်း အစီအစဉ် စတင်ပြောင်းလဲ။၂ ဧပြီ ၂၀၁၂။၂၀ စက်တင်ဘာ ၂၀၂၃  တွင် ပြန်စစ်ပြီး။
နိုင်ငံခြားငွေ လဲလှယ်နှုန်း နှုန်းရှင် ဖြစ်တော့မည်။၂၈ မတ် ၂၀၁၂။၂၀ စက်တင်ဘာ ၂၀၂၃  တွင် ပြန်စစ်ပြီး။
နိုင်ငံခြားငွေလဲနှုန်း ၈၀၀ ကျပ် ဝန်းကျင် ဖြစ်မယ်။၆ မတ် ၂၀၁၂။၂၀ စက်တင်ဘာ ၂၀၂၃  တွင် ပြန်စစ်ပြီး။
ဗဟိုဘဏ် သီးခြားလွတ်လပ်စွာ ရပ်တည်တော့မည်။၁၂ ဇူလိုင် ၂၀၁၃။၂၀ စက်တင်ဘာ ၂၀၂၃  တွင် ပြန်စစ်ပြီး။
ဗဟိုဘဏ်ရည်ညွှန်းငွေလဲနှုန်း အတိုးအလျှော့ဝ၈ ရာခိုင်နှုန်း ဘောင်အတွင်း သတ်မှတ်ဆောင်ရွက်ရန်ညွှန်ကြားချက်အား ပယ်ဖျက်ကြောင်း မြန်မာနိုင်ငံဗဟိုဘဏ်မှထုတ်ပြန်။ဆင်ဟွာသတင်း၁၃ ဩဂုတ် ၂၀၁၈။၂၀ စက်တင်ဘာ ၂၀၂၃  တွင် ပြန်စစ်ပြီး။
ရည်ညွန်းငွေလဲလှယ်နှုန်းအား ဈေးကွက်အခြေခံ၍ တွက်ချက်သတ်မှတ်သည့် ကိစ္စနှင့်စပ်လျဉ်းသည့် သတင်းမီဒီယာတွေ့ဆုံပွဲ ကျင်းပ။၆ ဖေဖော်ဝါရီ ၂၀၁၉။တွင်မူရင်းအား မော်ကွန်းတင်ပြီး။၂၀ စက်တင်ဘာ ၂၀၂၃  တွင် ပြန်စစ်ပြီး။
ငွေလဲနှုန်းဘဏ်သတ်မှတ်ချက်တွေ ကွဲလွဲ။၂၉ စက်တင်ဘာ ၂၀၂၂။၂၀ စက်တင်ဘာ ၂၀၂၃  တွင် ပြန်စစ်ပြီး။
ရည်ညွှန်းနိုင်ငံခြားငွေလဲလှယ်နှုန်း တစ်ဒေါ်လာ ကျပ် ၂၁၀၀ အား ပြင်ဆင်ရန်မရှိဟု ဗဟိုဘဏ် တာဝန်ရှိသူ ပြောကြား။၁၆ စက်တင်ဘာ ၂၀၂၂။၂၀ စက်တင်ဘာ ၂၀၂၃  တွင် ပြန်စစ်ပြီး။
ပြည်တွင်း ဒေါ်လာရောင်းဝယ်သူတွေကို ကြိုက်ဈေးနဲ့ ရောင်းဝယ်ဖို့ စစ်ကောင်စီကြေညာ ပေး  ဗဟိုဘဏ်က သတ်မှတ်ချက် အကြုံးမဝင်တော့ပြီ။၆ ဒီဇင်ဘာ ၂၀၂၃။တွင်မူရင်းအား မော်ကွန်းတင်ပြီး။၆ ဒီဇင်ဘာ ၂၀၂၃  တွင် ပြန်စစ်ပြီး။
ဦးမြင့်စော သမိုင်းပါမောက္ခ၊ ပုသိမ်တက္ကသိုလ် မင်္ဂလာမောင်မယ်၂၀၁၀ခု ဇူလိုင်လ
။
။တွင် ပြန်စစ်ပြီး။
။တွင် ပြန်စစ်ပြီး။
။တွင် ပြန်စစ်ပြီး။
။တွင် ပြန်စစ်ပြီး။
။တွင် ပြန်စစ်ပြီး။
။တွင် ပြန်စစ်ပြီး။
။တွင် ပြန်စစ်ပြီး။
၂၁၀၂၁၁ငွေစက္ကူသမိုင်း။၀၃ ၊ ၂၀၁၂ တွင် ပြန်စစ်ပြီး။ဧပြီ၂၀၁၂တွင် ပြန်စစ်ပြီး။
၊  ။ ။။။   ။
။တွင် ပြန်စစ်ပြီး။
၌မော်ကွန်းပြန်ကြည့်စက်တွင်မော်ကွန်းတင်ပြီး
။တွင် ပြန်စစ်ပြီး။
၊၊   ။လင့်ခ်သေ
။တွင်မူရင်းအား မော်ကွန်းတင်ပြီး။တွင် ပြန်စစ်ပြီး။
၌မော်ကွန်းပြန်ကြည့်စက်တွင်မော်ကွန်းတင်ပြီး
။တွင်မူရင်းအား မော်ကွန်းတင်ပြီး။တွင် ပြန်စစ်ပြီး။
။တွင်မူရင်းအား မော်ကွန်းတင်ပြီး။တွင် ပြန်စစ်ပြီး။
။တွင်မူရင်းအား မော်ကွန်းတင်ပြီး။တွင် ပြန်စစ်ပြီး။
။တွင်မူရင်းအား မော်ကွန်းတင်ပြီး။တွင် ပြန်စစ်ပြီး။
ဗိုလ်ချုပ်ရုပ်ပုံပါ ကျပ် ၅၀၀ တန် ငွေစက္ကူများ စတင် ထုတ်ဝေပြီး ပင်စင်လစာများတွင် နှစ်ရွက်စီ ထည့်သွင်းထားကြောင်း သိရ။၂၂ ဇူလိုင် ၂၀၂၀။၁၃ စက်တင်ဘာ ၂၀၂၃  တွင် ပြန်စစ်ပြီး။
။တွင် ပြန်စစ်ပြီး။
။တွင်မူရင်းအား မော်ကွန်းတင်ပြီး။တွင် ပြန်စစ်ပြီး။
။တွင်မူရင်းအား မော်ကွန်းတင်ပြီး။တွင် ပြန်စစ်ပြီး။
မြန်မာနိုင်ငံတော်ဗဟိုဘဏ်မှ နှစ်သောင်းကျပ်တန် ငွေစက္ကူအမျိုးအစားသစ်ကို ဇူလိုင်လ ၃၁ ရက်နေ့မှစ၍ ထုတ်ဝေမည်။၂၄ ဇူလိုင် ၂၀၂၃။တွင်မူရင်းအား မော်ကွန်းတင်ပြီး။၁၃ စက်တင်ဘာ ၂၀၂၃  တွင် ပြန်စစ်ပြီး။
ရှု
ပြော
ပြင်
မြန်မာနိုင်ငံဆောင်းပါးများ
သမိုင်းအကြိုသမိုင်း
ဝေသာလီခေတ်
ပျူမြို့ပြနိုင်ငံများ
သထုံပြည်
ပုဂံခေတ်
လောင်းကြက်မင်းဆက်
မြင်စိုင်းခေတ်
ပင်းယခေတ်
စစ်ကိုင်းခေတ်
အင်းဝခေတ်
ဒုတိယ သရေခေတ္တရာမင်းဆက်
ဟံသာဝတီခေတ်
မြောက်ဦးဘုရင့်နိုင်ငံတော်
တောင်ငူခေတ်ပထမတောင်ငူ အင်ပါယာ
ဟံသာဝတီ နေပြည်တော်သစ်
ကုန်းဘောင်ခေတ်
ရှမ်းပြည်
ကရင်နီပြည်နယ်များ
ကိုလိုနီခေတ်
ဂျပန်ကိုလိုနီခေတ်
ပြည်ထောင်စုမြန်မာနိုင်ငံ
ဆိုရှယ်လစ်သမ္မတ
ရှစ်လေးလုံးအရေးအခင်း
နိုင်ငံတော်အေးချမ်းသာယာရေးနှင့်ဖွံ့ဖြိုးရေးကောင်စီ
ရွှေဝါရောင် တော်လှန်ရေး
၂၀၁၁၂၀၁၅ နိုင်ငံရေးပြုပြင်ပြောင်းလဲမှုများ
၂၀၂၁ အာဏာသိမ်းခြင်းဆန္ဒပြပွဲများ
ပြည်တွင်းစစ်
ပထဝီဝင်
နယ်စပ်များ
မြို့များ
ရာသီဥတု
သစ်တောပြုန်းတီးမှု
ဂေဟဒေသများ
ကျွန်းများ
ရေကန်များ
တောင်များ
သဘာဝထိန်းသိမ်းရေးနယ်မြေများ
မြစ်များ
တောတောင်သဘာဝ
ငလျင်များ
မီးတောင်များ
နိုင်ငံရေး
အုပ်ချုပ်ရေးနယ်မြေဒေသများ
ဖွဲ့စည်းပုံအခြေခံဥပဒေ
အဂတိလိုက်စားမှု
ရွေးကောက်ပွဲများ
နိုင်ငံတကာဆက်ဆံရေး
လူအခွင့်အရေး
အမျိုးသမီးများ အခွင့်အရေး
ပြည်တွင်းပဋိပက္ခ
တရားဥပဒထိန်းသိမ်းရေး
တပ်မတော်စစ်အုပ်ချုပ်ရေး
တပ်မတော်ကာကွယ်ရေးဦးစီးချုပ်
လွှတ်တော်ပြည်သူ့
အမျိုးသား
နိုင်ငံရေးပါတီများ
သမ္မတစာရင်း
ဝန်ကြီးချုပ်စာရင်း
နိုင်ငံတော်စီမံအုပ်ချုပ်ရေးကောင်စီ
နိုင်ငံတော်လုံခြုံရေး နှင့် အေးချမ်းသာယာရေးကော်မရှင်
စီးပွားရေး
လယ်ယာစိုက်ပျိုးရေး
မြန်မာကျပ်ငွေ
ဗဟိုဘဏ်
ဘိန်းထုတ်လုပ်မှု
ဆက်သွယ်ရေးဖုန်းနံပါတ်
ခရီးသွားလုပ်ငန်း
သယ်ယူပို့ဆောင်ရေး
ရိုးရာအတိုင်းအတာယူနစ်များ
လူ့အဖွဲ့အစည်း
ရာဇဝတ်မှု
လူဦးရေ
ပညာရေး
သဘာဝပတ်ဝန်းကျင် ပြဿနာများ
လူမျိုးစုများ
ကျန်းမာရေး
ဘာသာစကားများ
ဘာသာရေး
အမျိုးသမီးများ
ပြည့်တန်ဆာလုပ်ငန်း
လိင်ကုန်ကူးခြင်း
လူကုန်ကူးခြင်း
ယဉ်ကျေးမှုအနုပညာ
နိုင်ငံတော်သီချင်း
အထိမ်းအမှတ်တံဆိပ်
မြို့တော်များ
ရိုးရာပြက္ခဒိန်
ရာသီခွင်
ဆင်ဆာဖြတ်တောက်ခြင်း
ရုပ်ရှင်လုပ်ငန်း
ဝတ်စားဆင်ယင်မှု
အစားအစာ
အက
နိုင်ငံအမည်
ဆယ့်နှစ်လရာသီပွဲတော်များ
နိုင်ငံတော်အလံ
ဒဏ္ဍာရီ
စာပေ
မီဒီယာ
ဓာတ်ပုံပညာ
အမျိုးသားသင်္ကေတများ
အားလပ်ရက်များ
အားကစားရိုးရာကစားနည်း
ဆေးမင်ကြောင်ထိုးခြင်း
မင်္ဂလာ ၁၂ ခန်းလက်ထပ်ထိမ်းမြားခြင်း
ကဏ္ဍ
ကွန်မွန်းစ်
မုခ်ဝ
မြန်မာကျပ်ငွေမှ ရယူရန်
ကဏ္ဍများမြန်မာငွေကြေးများ
မြန်မာကျပ်ငွေ
သုံးစွဲနေဆဲ ငွေကြေးများ
ကုဒ်စာရင်းဝင် ငွေကြေးများ
ဝှက်ထားသော ကဏ္ဍများ
ပြင်ပလင့် သေနေသော ဆောင်းပါးများအားလုံး
ပြင်ပလင့် သေနေသော ဆောင်းပါးများ
ဤစာမျက်နှာကို ၂၀ မေ ၂၀၂၅၊ ၁၅၅၂ အချိန်တွင် နောက်ဆုံး ပြင်ဆင်ခဲ့သည်။
စာသားများကိုလိုင်စင်ဖြင့် ရရှိနိုင်ပြီး ထပ်ဆောင်းသတ်မှတ်ချက်များ ရှိနိုင်သည်။
အသေးစိတ်အတွက်အသုံးပြုခြင်းဆိုင်ရာ သတ်မှတ်ချက်များတွင် ကြည့်ပါ။
ကိုယ်ပိုင်ရေးရာ မူဝါဒ
ဝီကီပီးဒီးယား အကြောင်း
သတိပြုစရာများ
ဆော့ဖ်ဝဲလ်တီထွင်ရေးသားသူများ
စာရင်းအင်း
ကွတ်ကီး ထုတ်ပြန်ချက်
မိုလ်ဘိုင်း
ရှာဖွေရန်
ရှာဖွေရန်
မြန်မာကျပ်ငွေ
၅၄ ဘာသာစကားများ ၅၄ ခုအကြောင်းအရာအသစ် ထပ်ထည့်ရန်
တမ်းပလိတ်မြန်မာနိုင်ငံ          တမ်းပလိတ်           တမ်းပလိတ်           တမ်းပလိတ်           တမ်းပလိတ်           တမ်းပလိတ်            တမ်းပလိတ်            တမ်းပလိတ်            တမ်းပလိတ်