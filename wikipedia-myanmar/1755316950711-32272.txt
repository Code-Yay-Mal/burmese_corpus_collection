မြန်မာနိုင်ငံ၏ စာတိုက်လုပ်ငန်းနှင့် စာပို့တံဆိပ်ခေါင်းများ  ဝီကီပီးဒီးယား၀၁၂၃၄၅၆၇၈၉ ဇန်နဝါရီဖေဖော်ဝါရီမတ်ဧပြီမေဇွန်ဇူလိုင်ဩဂုတ်စက်တင်ဘာအောက်တိုဘာနိုဝင်ဘာဒီဇင်ဘာမြန်မာနိုင်ငံ၏စာတိုက်လုပ်ငန်းနှင့်စာပို့တံဆိပ်ခေါင်းများမြန်မာနိုင်ငံ၏ စာတိုက်လုပ်ငန်းနှင့် စာပို့တံဆိပ်ခေါင်းများပြင်ဆင်ရေးသားနေဆဲ စာမျက်နှာများမြန်မာနိုင်ငံ၏ သမိုင်းမြန်မာနိုင်ငံ၏ ဆက်သွယ်ရေးမြန်မာနိုင်ငံ၏စာတိုက်လုပ်ငန်းနှင့်စာပို့တံဆိပ်ခေါင်းများမာတိကာသို့ ခုန်သွားရန်ပင်မ မီနူးပင်မ မီနူး
ဘေးဘားသို့ရွှေ့ပါဝှက်ရန်
အညွှန်း
ဗဟိုစာမျက်နှာ
မာတိကာ
လက်ရှိဖြစ်ရပ်များ
ကျပန်းစာမျက်နှာ
ဝီကီပီးဒီးယား အကြောင်း
ဆက်သွယ်ရန်
ပါဝင်ပံ့ပိုးရန်
အကူအညီ
တည်းဖြတ်ခြင်း လေ့လာရန်
ပေါင်းကူးနေရာ
လတ်တလော အပြောင်းအလဲများ
ဖိုင်တင်ရန်
အထူး စာမျက်နှာများ
ရှာဖွေရန်
ရှာဖွေရန်
ပုံပန်းသွင်ပြင်
လှူဒါန်းမှု
အကောင့် ဖန်တီးရန်
အကောင့်ဝင်ရန်
ကိုယ်ပိုင် ကိရိယာများလှူဒါန်းမှု
ပံ့ပိုးရန်
အကောင့် ဖန်တီးရန်
အကောင့်ဝင်ရန်
ထွက်ပြီးသား တည်းဖြတ်သူများအတွက် စာမျက်နှာများပိုမို လေ့လာရန်
ဆွေးနွေးရန်
မာတိကာ
ဘေးဘားသို့ရွှေ့ပါဝှက်ရန်
အစပိုင်း
၁စာတိုက်လုပ်ငန်းသမိုင်းကြောင်း
၂မြန်မာ့တံဆိပ်ခေါင်းများ သမိုင်းကြောင်း
မြန်မာ့တံဆိပ်ခေါင်းများ သမိုင်းကြောင်း၂၁လွတ်လပ်ရေးမရမီ တံဆိပ်ခေါင်းများ
၃ထုတ်ဝေခဲ့သောတံဆိပ်ခေါင်းများစာရင်း
ထုတ်ဝေခဲ့သောတံဆိပ်ခေါင်းများစာရင်း၃၁၂၀၂၁
၃၂၂၀၂၂
၃၃၂၀၂၃
၄ကိုးကား
မြန်မာနိုင်ငံ၏ စာတိုက်လုပ်ငန်းနှင့် စာပို့တံဆိပ်ခေါင်းများ
၃ ဘာသာစကားများ ၃ ခု
လင့်ခ်များကို တည်းဖြတ်ရန်
စာမျက်နှာ
ဆွေးနွေးချက်
မြန်မာဘာသာ
ဖတ်ရန်
ပြင်ဆင်ရန်
ရာဇဝင်ကြည့်ရန်
ကိရိယာများကိရိယာများ
ဘေးဘားသို့ရွှေ့ပါဝှက်ရန်
ဆောင်ရွက်ချက်များ
ဖတ်ရန်
ပြင်ဆင်ရန်
ရာဇဝင်ကြည့်ရန်
ယေဘုယျ
ဘယ်ကလင့်ခ်ထားလဲ
ဆက်စပ်သော အပြောင်းအလဲများ
ပုံသေလိပ်စာ
စာမျက်နှာ အချက်အလက်များ
ဤစာမျက်နှာကို ကိုးကားပြုရန်
အတိုကောက်  ရယူရန်
ပရင့်ပို့လွှတ်
စာအုပ်တစ်အုပ် ဖန်တီးရန်
အနေဖြင့် ရယူရန်
ပရင့်ထုတ်နိုင်သော ဗားရှင်း
အခြား ပရောဂျက်များတွင်
ဝီကီမီဒီယာ ကွန်မွန်းစ်
ဝီကီဒေတာ
ပုံပန်းသွင်ပြင်
ဘေးဘားသို့ရွှေ့ပါဝှက်ရန်
ဝီကီပီးဒီးယား မှ
ဤ ဆောင်းပါး သို့မဟုတ် အပိုင်းသည်ချဲ့ကားရေးသားနေဆဲ သို့မဟုတ် အကြီးစား ပြန်လည်တည်းဖြတ်နေဆဲဖြစ်ပြီးသင်လည်း ပါဝင်ကူညီ ရေးသားနိုင်သည်။  အကယ်၍ ဤဆောင်းပါး သို့မဟုတ် အပိုင်းသည်ရက်အနည်းငယ်ကြာသည်အထိ ပြင်ဆင်ခြင်းမရှိပါကဤတမ်းပလိတ်ကို ကျေးဇူးပြု၍ ဖယ်ရှားလိုက်ပါ။အကယ်၍ သင်သည် ဤတမ်းပလိတ်ကို ထည့်သွင်းသူ ဖြစ်ပြီး တည်းဖြတ်နေဆဲဖြစ်ပါက တည်းဖြတ်မှု တစ်ခုနှင့် တစ်ခုအကြားတွင် ကျေးဇူးပြု၍ ဤတမ်းပလိတ်အားဖြင့် အစားထိုးပါ။ဤ ဆောင်းပါး အားဆွေးနွေးပံ့ပိုးမှ ၁၃ လ အကြာကနောက်ဆုံးပြင်ဆင်ခဲ့သည်။ရှင်းသန့်ရန်
မြန်မာနိုင်ငံ၏ စာတိုက်လုပ်ငန်းနှင့် စာပို့တံဆိပ်ခေါင်းများသည် ပို့ဆောင်ရေးနှင့် ဆက်သွယ်ရေး ဝန်ကြီးဌာန၊ မြန်မာ့စာတိုက်လုပ်ငန်း လက်အောက်တွင် တည်ရှိသည်။ ကိုလိုနီခေတ် အင်္ဂလိပ်တို့လက်အောက်သို့ ကျရောက်ခဲ့သည့်အချိန်မှစ၍ အိန္ဒိယနှင့်တွဲကာ အုပ်ချုပ်ခံရပြီး ဗြိတိသျှတို့၏ စာပို့စနစ်များ ပေါ်ပေါက်လာသည်။ အိန္ဒိယတံဆိပ်ခေါင်းများကိုလည်း စတင်အသုံးပြုခဲ့ကြသည်။ ထို့နောက် အိန္ဒိယမှခွဲထွက်ပြီးနောက် တံဆိပ်ခေါင်းများတွင်အမည်ဖြင့် စတင်အသုံးပြုခဲ့သည်။ လွတ်လပ်ရေးရပြီးနောက်ပြည်ထောင်စုမြန်မာနိုင်ငံတော်၊ပြည်ထောင်စုဆိုရှယ်လစ်သမ္မတမြန်မာနိုင်ငံတော်၊ပြည်ထောင်စုသမ္မတမြန်မာနိုင်ငံတော်စသည်ဖြင့် ပြောင်းလဲသုံးစွဲခဲ့သည်။ လက်ရှိအချိန်တွင် မြန်မာနိုင်ငံ၏ စာပို့လုပ်ငန်းသည် မရှိမဖြစ်အခန်းကဏ္ဍတစ်ရပ်အဖြစ် ရပ်တည်နေဆဲဖြစ်သကဲ့သို့ စာပို့တံဆိပ်ခေါင်းများကိုလည်း အခါအားလျော်စွာ ထုတ်ဝေလျက်ရှိသည်။
မြန်မာနိုင်ငံတွက် စာပို့တံဆိပ်ခေါင်းများကို လုံခြုံရေးနှင့်ဆိုင်သောပုံနှိပ်စက်ရုံတွင် ပုံနှိပ်လေ့ရှိသည်။ နေ့ထူးနေ့မြတ်များ ဥပမာ  လွတ်လပ်ရေးနေ့၊ ပြည်ထောင်စုနေ့၊ တိုင်းပြည်တွင်အရေးကြီးသော ကိစ္စရပ်များနှင့် ထင်ရှားသောဖြစ်ရပ်များ ဥပမာ  အရှေ့တောင်အာရှအားကစားပြိုင်ပွဲ၊ သန်းခေါင်စာရင်း၊ ၂၁ရာစုပင်လုံညီလာခံ၊ နှစ်နိုင်ငံသံတမန်ဆက်ဆံရေးနှစ်ပတ်လည်နေ့များ၊ တိုင်းပြည်၏ထင်ရှားအရေးပါသော အဖွဲ့အစည်းများ၏နှစ်ပတ်လည်များ ရန်ကုန်တက္ကသိုလ်၏ ရတုနှစ်များ၊ ရန်ကုန်စာတိုက်ကြီး၏ရတုနှစ်များ၊ မြန်မာနိုင်ငံပါဝင်သော နိုင်ငံတကာအဖွဲ့အစည်းများ ဥပမာ  ကုလသမဂ္ဂ၏ ရတုနှစ်များ၊ အာဆီယံ၏ ရတုနှစ်များ စသည်ဖြင့် စာပို့တံဆိပ်ခေါင်းများ ထုတ်ဝေလေ့ရှိသည်။ ထို့အပြင် အခြားသောနိုင်ငံများ၏ခေါင်းဆောင်ကြီးများ၏ ရုပ်ပုံပါတံဆိပ်ခေါင်းများ ဥပမာ  အိန္ဒိယအမျိုးသားခေါင်းဆောင်ကြီး ဂန္ဓီ၏ ရာပြည့်မွေးနေ့ ကိုလည်း ထုတ်ဝေခဲ့သည်။ တံဆိပ်ခေါင်းစီးရီးများအဖြစ် ၁၂လရာသီရိုးရာပွဲတော်များ၊ ပန်း၁၀မျိုး၊ ပျူခေတ်မှ ရတနာပုံခေတ်အထိ ဝတ်စားဆင်ယင်မှုများ၊ မြန်မာနိုင်ငံ၌သာကျက်စားသည့် ဒေသရင်းမျိုးစိတ်ငှက်များ စသည်တို့ကိုလည်း ထုတ်ဝေခဲ့သည်။ တံဆိပ်ခေါင်းများနှင့်အတူ ပထမနေ့စာအိတ်    များ၊ ပို့စ်ကတ် များ စသည်ဖြင့်လည်း တွဲ၍ထုတ်ဝေလေ့ရှိကာ ရန်ကုန်၊ မန္တလေး၊ နေပြည်တော်စာတိုက်ကြီးများတွင် အထူးနေ့စွဲအမှတ်သားတံဆိပ်များ ရိုက်နှိပ်နိုင်သည်။
မြန်မာနိုင်ငံမှထုတ်ဝေသည့် တံဆိပ်ခေါင်းများတွင် တိရိစ္ဆာန်ပုံဖြင့် ထုတ်ဝေသော တံဆိပ်ခေါင်းများမှာ ရှားပါးသည်။ ၂၀၁၉ခုနှစ်ကထုတ်ဝေသော ၁၀၀ကျပ်တန် ငှက်ခါးပုံပါ စာပို့တံဆိပ်ခေါင်း၊ ၂၀၂၂ခုနှစ်ကထုတ်ဝေသော ရုရှားမြန်မာ ကျားကောင်ရေထိန်းသိမ်းရေးဖိုရမ်အထိမ်းအမှတ် ကျားပုံပါ စာပို့တံဆိပ်ခေါင်းများ၊ ၂၀၂၂  ၂၀၂၃ ထုတ်ဝေသော ဒေသရင်းငှက်မျိုးစိတ်များပါ စာပို့တံဆိပ်ခေါင်းများ၊ ၂၀၂၃ခုနှစ်တွင်ထုတ်ဝေသော စိန်ရတုလွတ်လပ်ရေးနေ့အထိမ်းအမှတ် ရဋ္ဌနန္ဒက ဆင်ဖြူတော်ပုံပါ အထူးစာပို့တံဆိပ်ခေါင်းများ စသည်ဖြင့် အနည်းအကျဉ်းသာရှိသည်။
စာတိုက်လုပ်ငန်းသမိုင်းကြောင်း
ပြင်ဆင်ရန်
မြန်မာဘုရင်များလက်ထက်က မြင်းလျင်တော်၊ ခြေလျင်တော်၊ လှေလျင်တော်တို့သည် ဘုရင့်စာချွန်တော်များကို လက်ဆင့်ကမ်းစနစ်၊ တောက်လျှောက်စနစ် စသည်ဖြင့် ပို့ဆောင်ခဲ့ကြသည်။
မြန်မာနိုင်ငံတွင် စာတိုက်လုပ်ငန်းသည် ၁၈၂၇ခုနှစ်တွင် အင်္ဂလိပ်တို့သိမ်းပိုက်ထားသော စစ်တွေမြို့တွင် စာတိုက်ဖွင့်လှစ်ခြင်းမှ စတင်ခဲ့သည်။ ၁၈၅၂ခုနှစ်တွင် ပဲခူးစာတိုက်၊ ၁၈၅၄ခုနှစ်တွင် ရန်ကုန်စာတိုက်ကြီးတို့ကို ဆက်လက်ဖွင့်လှစ်ခဲ့သည်။ မြန်မာတစ်နိုင်ငံလုံးကို အင်္ဂလိပ်တို့သိမ်းပိုက်ပြီးျနာက်တွင် စာတိုက်နှင့်ကြေးနန်းလုပ်ငန်းများကို ပူးတွဲအုပ်ချုပ်ခဲ့သည်။ မြန်မာနိုင်ငံကို အိန္ဒိယနှင့်တွဲ၍ အုပ်ချုပ်ခဲ့သဖြင့် မြန်မာ့စာတိုက်နှင့်ကြေးနန်းဌာနသည် အိန္ဒိယလက်အောက်တွင် ရှိခဲ့သည်။ ၁၉၃၇ခုနှစ်တွင် အိန္ဒိယမှခွဲထွက်ပြီးနောက် မြန်မာနိုင်ငံ စာတိုက်နှင့်ညွှန်ကြားရေးဝန်ချုပ်ရုံးကို ဖွင့်လှစ်ခဲ့သည်။ ဆင်းမလားစီမံကိန်းအရ ၁၉၄၅ခုနှစ် ဇွန်လ ၈ရက်နေ့တွင်စာတိုက်ဌာနကို စာတိုက်လုပ်ငန်းများ အုပ်ချုပ်ရေးအရာရှိလက်အောက်တွင်လည်းကောင်း၊ ကြေးနန်းဌာနကို ဆက်သွယ်ရေး ညွှန်ကြားရေးမှူး လက်အောက်တွင်လည်းကောင်း ထားရှိခဲ့သည်။ ၁၉၄၇ခုနှစ် ဒီဇင်ဘာလ၂၄ ရက်နေ့မှစ၍ စာတိုက်မင်းကြီးရာထူးကို စာတိုက်ဌာနတွင်လည်းကောင်း၊ အင်ဂျင်နီယာချုပ်ကို ကြေးနန်းဌာနတွင်လည်းကောင်း တီထွင်ထားရှိခဲ့သည်။
မြန်မာနိုင်ငံလွတ်လပ်ရေးရရှိသည့် ၁၉၄၈ခုနှစ် ဇန်နဝါရီ ၄ရက်နေ့မှစ၍ စာတိုက်မင်းကြီးကို စာတိုက် ညွှန်ကြားရေးဝန်၊ အင်ဂျင်နီယာချုပ်ကိုကြေးနန်းညွှန်ကြားရေးဝန်အဖြစ် ပြောင်းလဲ ခေါ်တွင် ခဲ့သည်။ ၁၉၄၉ခုနှစ် အောက်တိုဘာ ၄ရက်နေ့တွင် ကမ္ဘာ့စာပို့တိုက်သမဂ္ဂအဖွဲ့ဝင် ဖြစ်လာခဲ့သည်။ ၁၉၅၆ခုနှစ် မေလ ၅ရက်နေ့တွင် နိုင်ငံခြားစာပို့တိုက်ဌာန ပေါ်ပေါက်လာခဲ့သည်။ ၁၉၅၉ခုနှစ်တွင် စာတိုက်လုပ်ငန်းဖွံ့ဖြိုးရေးများကို စီမံချက်ဖြင့် ဆောင်ရွက်ခဲ့ပြီး ၁၉၆၀ပြည့်နှစ် ဇန်နဝါရီလ ၂၅ရက်နေ့တွင် စာတိုက်နှင့်ကြေးနန်းဌာနအဖြစ် ပြန်လည်ပေါင်းစည်းကာ ညွှန်ကြားရေးမှူးချုပ်တစ်ဦးတည်းက အုပ်ချုပ်ခဲ့သည်။ ၁၉၇၂ခုနှစ် မတ်လ ၁၅ရက်နေ့တွင် စီးပွားရေးဆန်ဆန်ဆောင်ရွက်နိုင်ရန်အတွက် ဆက်သွယ်ရေးကော်ပိုရေးရှင်းအဖြစ် ဖွဲ့စည်းခဲ့သည်။
စာတိုက် စုစုပေါင်း အရေအတွက်မှာ ၁၉၆၂ ခုနှစ်၊ မတ်လတွင် ၆၈၆ ရုံး ရှိခဲ့ရာမှ ၁၉၇၅ ခုနှစ်၊ မတ်လတွင် ၁၀၉၄ ရုံး သို့လည်းကောင်း၊ ၁၉၈၇ ခုနှစ်၊ မတ်လတွင် ၁၁၁၃ ရုံး သို့လည်းကောင်း တိုးတက်ခဲ့သည်။ ၁၉၈၈၈၉ ခုနှစ်တွင် စာတိုက်စုစုပေါင်းအရေအတွက်မှာ ၁၁၁၅ ရုံးရှိခဲ့ရာမှ ၂၀၁၇ခုနှစ်၊ ဇွန် ၃၀ ရက်နေ့တွင် လုပ်ငန်းပြည့် ၇၈၂ ရုံး၊ စာတိုက်ခွဲ ၂၀၈ ရုံး၊ ကျေးရွာကိုယ်စားလှယ် ၃၉၁ ရုံး၊ စုစုပေါင်း ၁၃၈၁ ရုံး သို့ လည်းကောင်း တိုးတက်ခဲ့သည်။
မြန်မာ့တံဆိပ်ခေါင်းများ သမိုင်းကြောင်း
ပြင်ဆင်ရန်
မြန်မာနိုင်ငံ၏ တံဆိပ်ခေါင်းများကို လွတ်လပ်ရေးမရမီ ဗြိတိသျှကိုလိုနီခေတ်၊ ဂျပန်ခေတ်၊ လွတလပ်ရေးရပြီးနောက် ပါလီမန်ဒီမိုကရေစီခေတ်၊ တော်လှန်ရေးအစိုးရခေတ်၊ မြန်မာ့ဆိုရှယ်လစ်လမွးစဉ်ပါတီခေတ်၊ နိုင်ငံတော်ငြိမ်ဝပ်ပိပြားမှုတည်ဆောက်ရေးအဖွဲ့ခေတ်၊ နိုင်ငံတော်အေးချမ်းသာယာရေးနှင့် ဖွံ့ဖြိုးရေးကောင်စီခေတ်၊ ပြည်ထောင်စုသမ္မတမြန်မာနိုင်ငံတော်ခေတ်ဟူ၍ ခေတ်များ ခွဲခြားနိုင်သည်။
လွတ်လပ်ရေးမရမီ တံဆိပ်ခေါင်းများ
ပြင်ဆင်ရန်
မြန်မာနိုင်ငံသည် အိန္ဒိယနိုင်ငံနှင့်တွဲ၍ အုပ်ချုပ်ခံနေရချိန်တွင် အိန္ဒိယတံဆိပ်ခေါင်းများကိုသာ သုံးစွဲခဲ့ရသည်။ ခွဲရေးတွဲရေးကိစ္စများအပြီး အိန္ဒိယမှခွဲထွက်ပြီးနောက် ၁၉၃၇ခုနှစ် ဧပြီလ ၁ရက်နေ့မှစကာ အိန္ဒိယနိုင်ငံထုတ် ပဉ္စမမြောက်ဂျော့ဘုရင်ပုံ စာပို့တံဆိပ်ခေါင်းများပေါ်တွင်ဟူ၍ တစ်ဆင့်ထပ်၍ပုံနှိပ်ကာ သုံးစွဲခဲ့ရသည်။ မူလက မြန်မာနိုင်ငံအမည်၊ မြန်မာပနုပညာလက်ရာများဖြင့် တံဆိပ်ခေါင်းအသစ်များ ရိုက်နှိပ်ရန်ဖြစ်သည်။ သို့ရာတွင် ဗြိတိသျှဘုရင် ပဉ္စမမြောက်ဂျော့ဘုရင် နတ်ပြည်စံပြီးနောက် သားတော်ကြီး အဋ္ဌမမြောက် အက်ဒ်ဝပ်ဘုရင် နန်းတက်ရန် ဖြစ်လာခဲ့သည်။ သို့ရာတွင် အမေရိကန်သူအမျိုးသမီးနှင့် လက်ထပ်ရန်ဖြစ်လာသဖြင့် နန်းတက်ပွဲမတိုင်မီကပင် နန်းစွန့်ပြီး ညီတော် ဆဋ္ဌမမြောက်ဂျော့ဘုရင် ရုတ်တရက် နန်းတက်လာခဲ့သည်။ ထို့ကြောင့် မြန်မာတံဆိပ်ခေါင်းများရိုက်နှိပ်ရန် အချိန်မရှိတော့ဘဲ အိန္ဒိယနိုင်ငံထုတ် ပဉ္စမမြောက်ဂျော့ဘုရင်ပုံ တံဆိပ်ခေါင်းများတွင်သာ ထပ်ဆင့်ပုံနှိပ်ခဲ့ရသည်။ ထိုတံဆိပ်ခေါင်းများသည် မြန်မာနိုင်ငံ၏ ပထမဆုံးသော တံဆိပ်ခေါင်းများဖြစ်သည်။ အရွယ်သေး ၁၂မျိုး၊ အရွယ်ကြီး ၆မျိုးဖြင့် စုစုပေါင်း ၁၈မျိုး ထုတ်ဝေခဲ့သည်။ အစိုးရသုံးကိစ္စရပ်များအတွက်  ဟု ပုံနှိပ်ခဲ့သည်။
၁၉၃၇ခုနှစ် ဧပြီလ ၁ရက်နေ့က ထုတ်ဝေခဲ့သောပထမဆုံးတံဆိပ်ခေါင်း
၁၉၃၈ခုနှစ်တွင် မြန်မာ့အစဉ်သုံးတံဆိပ်ခေါင်းအတွက် ဒီဇိုင်းပြိုင်ပွဲကို အစိုးရမှကျင်းပခဲ့သည်။ ၁၉၃၈ခုနှစ် နိုဝင်ဘာ ၁၅ရက်နေ့တွင် စတင်ထုတ်ဝေခဲ့ရာ မြန်မာနိုင်ငံ၏ ပထမဆုံး မြန်မာတံဆိပ်ခေါင်းများဖြစ်ခဲ့သည်။ ထိုတံဆိပ်ခေါင်းများတွင် မြန်မာမှုလက်ရာများပါဝင်ကာ တံဆိပ်ခေါင်းတိုင်းတွင် ဆဋ္ဌမမြောက်ဂျော့ဘုရင်ပုံများ ပါဝင်သည်။ မူလက တံဆိပ်ခေါင်း ၁၅မျိုးပါဝင်ပြီး ၁၉၄၀ပြည့်နှစ်တွင် တန်ဖိုးနည်းတံဆိပ်ခေါင်းအသစ်တစ်မျိုး ထပ်မံထုတ်ဝေခဲ့သည်။
၁၉၄၀ပြည့်နှစ် မေလ ၆ရက်နေ့တွင် ကမ္ဘာ့ပထမဆုံးစာပို့တံဆိပ်ခေါင်း နှစ်၁၀၀ပြည့်အထိမ်းအမှတ်အဖြစ် အထိမ်းအမှတ်တံဆိပ်ခေါင်းကို မြန်မာနိုင်ငံ၌ ထုတ်ဝေခဲ့သည်။ သို့သော်အသစ်ရိုက်နှိပ်ခြင်းမဟုတ်ဘဲ ယခင်ကထုတ်ဝေခဲ့သော ၁၅မျိုးအနက် ဂျော့ဘုရင်နှင့် ကရဝိတ်ဖောင် ပုံပါသော တံဆိပ်ခေါင်းပေါ်တွင် အထူးထုတ်အထိမ်းအမှတ်ဟု ထပ်ဆင့်ရိုက်နှိပ်ကာ ထုတ်ဝေခဲ့သည်။ တံဆိပ်ခေါင်း၏မူလတန်ဖိုးပေါ်တွင်လည်း ၁ပဲ   ဟု ထပ်ဆင့်ရိုက်နှိပ်ခဲ့သည်။
ဂျပန်တို့ မြန်မာပြည်ကို စတင်သိမ်းပိုက်ချိန်တွင် ဧရာဝတီမြစ်ဝကျွန်းပေါ်ဒေသကို ဗမာ့လွတ်လပ်ရေးတပ်မတော်က ကောင်းစွာထိန်းသိမ်းနိုင်ချိန်တွင် ဂျပန်စစ်အုပ်ချုပ်ရေးမရောက်မီကြားကာလ၌ ရာပို့လုပ်ငန်းများတွင် အင်္ဂလိပ်တံဆိပ်ခေါင်းများကို မသုံးစွဲဘဲ ထိုတံဆိပ်ခါင်းများအပေါ်တွင် ဒေါင်းပုံများ တစ်ဆင့်ရိုက်နှိပ် သုံးစွဲခဲ့သည်။ မြောင်းမြ၊ ဖျာပုံ၊ ဟင်္သာတမြို့များ၌ ရိုက်နှိပ်ခဲ့ကာ ဒေါင်းရုပ်ပုံ ၇မျိုးရှိသည်။ ၁၉၄၂ခုနှစ် ဇွန်လတွင် ဂျပန်တို့က စာတိုက်လုပ်ငန်းကို ချက်ချင်းပြန်လည်စတင်ရန် စီမံခဲ့သည်။ သို့ရာတွင် တံဆိပ်ခေါင်းမရှိသေးသဖြင့် တံဆိပ်ခေါင်းဒီဇိုင်းအသစ်ကို ရေးဆွဲခဲ့သည်။ သို့သော် ဇွန်လ ၁ရက်နေ့အတွက် အချိန်မမီတော့ရာ ဂျပန်စစ်အုပ်ချုပ်ရေးမှ စာတိုက်တာဝန်ခံ ဗိုလ်မှူးယာနိုက မေလ ၂၈ရက်နေ့တွင် ၎င်း၏ကိုယ်ပိုင်တံဆိပ်ယာနိုကို စက္ကူဖြူများပေါ်တွင် အလျင်အမြန် ထုနှိပ်စေခဲ့သည်။ တစ်ချပ်လျှင် တံဆိပ်ခေါင်း ၁၀၄လုံးပါသော အချပ် ၄၄၀ ပြီးစီးခဲ့ကာ ဇွန်လ ၁ရက်နေ့တွင် စာပို့လုပ်ငန်း ပြန်လည်စတင်ခဲ့သည်။ ထိုတံဆိပ်ခေါင်းမှာ မြန်မာ့စာပို့တံဆိပ်ခေါင်းများအနက် နိုင်ငံအမည်၊ တန်ဖိုး၊ ရုပ်ပုံ မည်သည်မျှမပါရှိသော ထူးခြားသည့်တံဆိပ်ခေါင်း ဖြစ်လာခဲ့သည်။
ဇွန်လ ၁၅ရက်တွင် မူလကဒီဇိုင်းရေးဆွဲထားသည့် နွားနှစ်ကောင်ဖြင့် လယ်ထွန်နေသော လယ်သမားပုံတံဆိပ်ခေါင်း ထွက်ရှိလာသည်။ မြန်မာစာမပါရှိဘဲမြန်မာစာပို့တံဆိပ်ခေါင်းဟု အဓိပ္ပါယ်ရသော ဂျပန်စာသားသာ ပါဝင်သည်။ ငွေကြေးလုပ်ထုံးလုပ်နည်းများပြောင်းပြီးနောက် ၁ပဲတန်သော ထိုတံဆိပ်ခေါင်းများကို ပြန်လည်သိမ်းယူကာ ရန်ကုန်စာတိုက်ကြီး၌ ၅ဆင့်ဟု အဓိပ္ပါယ်ရသောစာသားကို လက်ဖြင့်တံဆိပ်တုံးထုခဲ့ကြသည်။ ဒုတိယကမ္ဘာစစ်ကာလတွင် အခြေခံစက္ကူအပါအဝင် တံဆိပ်ခေါင်းရိုက်ရန် ပစ္စည်းရှားပါးသဖြင့် ဂျပန်နိုင်ငံမှ တံဆိပ်ခေါင်းများ မှာယူခဲ့ကြသည်။ တန်ဖိုးများအပေါ်တွင် မြန်မာငွေေကြေးစနစ်တန်ဖိုးများ ထပ်ဆင့်ရိုက်နှိပ်ခဲ့သည်။ ထပ်ဆင့်မရိုက်သော တံဆိပ်ခေါင်းများလည်း ရှိခဲ့သည်။ ဂျပန်ခေတ် မြန်မာပြည်အစိုးရ၏ တံဆိပ်ခေါင်းကို ၁၉၄၃ခုနှစ် ဖေဖော်ဝါရီလ ၁၅ရက်နေ့တွင် ထုတ်ဝေခဲ့သည်။ ၁၉၄၃ခုနှစ် မတ်လတွင် ပါဆယ်လုပ်ငန်း၊ မှတ်ပုံတင်လုပ်ငန်းများအတွက်လယ်သမားတံဆိပ်ခေါင်းများကို တန်ဖိုးပြောင်းလဲ ထုတ်ဝေခဲ့သည်။
ထုတ်ဝေခဲ့သောတံဆိပ်ခေါင်းများစာရင်း
ပြင်ဆင်ရန်
အထူးထုတ် စာပို့တံဆိပ်ခေါင်း
၂၀၂၁
ပြင်ဆင်ရန်
စဉ်ထုတ်ဝေသည့်နေ့စွဲအကြောင်းအရာတံဆိပ်ခေါင်းပါပုံတံဆိပ်ခေါင်းအရွယ်အစားနှင့်ပုံစံထုတ်ဝေသည့်အရေအတွက်တန်ဖိုးမှတ်ချက်၁၄ ဇန်နဝါရီ ၂၀၂၁၇၃နှစ်မြောက် လွတ်လပ်ရေးနေ့ဦးရွှေရိုးနှင့် ဒေါ်မိုးအကမြင်ကွင်း၄၂  ၃၀ မီလီမီတာ အလျားလိုက်၃၀၀၀၀၀၂၀၀ ကျပ်၂ပုဂံဘုရားများရှုခင်း၃၀၀၀၀၀၂၀၀ ကျပ်၃ရွှေကြက်ယက်၊ ရွှေကြက်ကျဘုရားများ မန္တလေး၃၀၀၀၀၀၂၀၀ ကျပ်၄၂၇ စက်တင်ဘာ ၂၀၂၁ပျူခေတ်ဝတ်စားဆင်ယင်မှုပျူခေတ်ဝတ်စားဆင်ယင်မှုဖြင့် အမျိုးသား၃၀  ၄၂ မီလီမီတာ ဒေါင်လိုက်၃၀၀၀၀၀၂၀၀ကျပ်ခေတ်အဆက်ဆက်ဝတ်စားဆင်ယင်မှု တံဆိပ်ခေါင်းအတွဲ၏ ပထမမြောက်ထုတ်ဝေမှု၅ပျူခေတ်ဝတ်စားဆင်ယင်မှုဖြင့် အမျိုးသမီး၃၀၀၀၀၀၂၀၀ ကျပ်၆၂၇ အောက်တိုဘာ ၂၀၂၁ပုဂံခေတ်ဝတ်စားဆင်ယင်မှုပုဂံခေတ်ဝတ်စားဆင်ယင်မှုဖြင့် အမျိုးသား၃၀  ၄၂ မီလီမီတာ ဒေါင်လိုက်၃၀၀၀၀၀၂၀၀ကျပ်ခေတ်အဆက်ဆက်ဝတ်စားဆင်ယင်မှု တံဆိပ်ခေါင်းအတွဲ၏ ဒုတိယမြောက်ထုတ်ဝေမှု၇ပုဂံခေတ်ဝတ်စားဆင်ယင်မှုဖြင့် အမျိုးသမီး၃၀၀၀၀၀၂၀၀ ကျပ်၈၈ ဒီဇင်ဘာ ၂၀၂၁အင်းဝခေတ်ဝတ်စားဆင်ယင်မှုအင်းဝခေတ်ဝတ်စားဆင်ယင်မှုဖြင့် အမျိုးသား၃၀  ၄၂ မီလီမီတာ ဒေါင်လိုက်၃၀၀၀၀၀၂၀၀ကျပ်ခေတ်အဆက်ဆက်ဝတ်စားဆင်ယင်မှု တံဆိပ်ခေါင်းအတွဲ၏ တတိယမြောက်ထုတ်ဝေမှု၉အင်းဝခေတ်ဝတ်စားဆင်ယင်မှုဖြင့် အမျိုးသမီး၃၀၀၀၀၀၂၀၀ ကျပ်
၂၀၂၂
ပြင်ဆင်ရန်
စဉ်ထုတ်ဝေသည့်နေ့စွဲအကြောင်းအရာတံဆိပ်ခေါင်းပါပုံတံဆိပ်ခေါင်းအရွယ်အစားနှင့်ပုံစံထုတ်ဝေသည့်အရေအတွက်တန်ဖိုးမှတ်ချက်၁၄ ဇန်နဝါရီ ၂၀၂၂၇၄နှစ်မြောက် လွတ်လပ်ရေးနေ့မန္တလေးကျုံး၊ မြို့ရိုးနှင့် ကျောက်တော်ကြီးဘုရားတို့ပါ ညမြင်ကွင်း၄၂  ၃၀ မီလီမီတာ အလျားလိုက်၃၀၀၀၀၀၂၀၀ ကျပ်၂ရန်ကုန်မြို့ ကန်တော်ကြီး၊ ကရဝိတ်ဖောင်နှင့် ရွှေတိဂုံဘုရားတို့ပါဝင်သော ညနေဘက်မြင်ကွင်း၃၀၀၀၀၀၂၀၀ ကျပ်၃မြန်မာအမျိုးသမီးငယ် ၂ဦး၃၀၀၀၀၀၂၀၀ ကျပ်၄၁၂ ဖေဖော်ဝါရီ ၂၀၂၂၇၅နှစ်မြောက် စိန်ရတုပြည်ထောင်စုနေ့နေပြည်တော်ရှိ လွှတ်တော်အဆောက်အဦး၊ တောင်တန်းများ၊ မီးပုံးပျံများ၊ ပင်လုံကျောက်တိုင်နှင့် နိုင်ငံတော်အလံ၊ တိုင်းရင်းသားလူမျိုးများ၊ စည်းလုံးညီညွတ်ခြင်းရုပ်တု၄၂  ၃၀ မီလီမီတာ အလျားလိုက်၃၀၀၀၀၀၂၀၀ကျပ်၅ပင်လုံကျောက်တိုင်၊ တိုင်းရင်းသားလူမျိုးများ၃၀  ၄၂ မီလီမီတာ ဒေါင်လိုက်၃၀၀၀၀၀၂၀၀ ကျပ်၆တိုင်းဒေသကြီးနှင့်ပြည်နယ်များရှိ ထင်ရှားသောနေရာများ၊ တိုင်းရင်းသားလူမျိုးများ၃၀၀၀၀၀၂၀၀ ကျပ်၇၂ မတ် ၂၀၂၂ကုန်းဘောင်ခေတ်ဝတ်စားဆင်ယင်မှုကုန်းဘောင်ခေတ်ဝတ်စားဆင်ယင်မှုဖြင့် အမျိုးသား၃၀  ၄၂ မီလီမီတာ ဒေါင်လိုက်၃၀၀၀၀၀၂၀၀ကျပ်ခေတ်အဆက်ဆက်ဝတ်စားဆင်ယင်မှု တံဆိပ်ခေါင်းအတွဲ၏ စတုတ္ထမြောက်ထုတ်ဝေမှု၈ကုန်းဘောင်ခေတ်ဝတ်စားဆင်ယင်မှုဖြင့် အမျိုးသမီး၃၀၀၀၀၀၂၀၀ ကျပ်၉၂၉ ဧပြီ ၂၀၂၂အမရပူရခေတ်ဝတ်စားဆင်ယင်မှုအမရပူရခေတ်ဝတ်စားဆင်ယင်မှုဖြင့် အမျိုးသား၃၀  ၄၂ မီလီမီတာ ဒေါင်လိုက်၃၀၀၀၀၀၂၀၀ ကျပ်ခေတ်အဆက်ဆက်ဝတ်စားဆင်ယင်မှု တံဆိပ်ခေါင်းအတွဲ၏ ပဉ္စမမြောက်ထုတ်ဝေမှု၁၀အမရပူရခေတ်ဝတ်စားဆင်ယင်မှုဖြင့် အမျိုးသမီး၃၀၀၀၀၀၂၀၀ ကျပ်၁၁၂၉ ဇွန် ၂၀၂၂ရတနာပုံခေတ်ဝတ်စားဆင်ယင်မှုရတနာပုံခေတ်ဝတ်စားဆင်ယင်မှုဖြင့် အမျိုးသား၃၀  ၄၂ မီလီမီတာ ဒေါင်လိုက်၃၀၀၀၀၀၂၀၀ ကျပ်ခေတ်အဆက်ဆက်ဝတ်စားဆင်ယင်မှု တံဆိပ်ခေါင်းအတွဲ၏ ဆဋ္ဌမမြောက်ထုတ်ဝေမှု၁၂ရတနာပုံခေတ်ဝတ်စားဆင်ယင်မှုဖြင့် အမျိုးသမီး၃၀၀၀၀၀၂၀၀ ကျပ်၁၃၅ စက်တင်ဘာ ၂၀၂၂အပြည်ပြည်ဆိုင်ရာကျားကောင်ရေတည်တံ့ရေးဖိုရမ် မြန်မာရုရှား နှစ်နိုင်ငံ ကျားထိန်းသိမ်းရေးအထိမ်းအမှတ်ကျား၊စာတမ်း၊တံဆိပ်၄၂  ၃၀ မီလီမီတာ အလျားလိုက်၃၀၀၀၀၀၂၀၀ ကျပ်ထွက်ရှိ၁၄ကျား၊စာတမ်း၊တံဆိပ်၊ နှစ်နိုင်ငံအလံများ၄၂  ၃၀ မီလီမီတာ အလျားလိုက်၃၀၀၀၀၀၂၀၀ ကျပ်ထွက်ရှိ၁၅ကျား၊စာတမ်း၊တံဆိပ်၊ မန္တလေးမြို့ရိုး၊ ကရင်မလင်နန်းတော်၄၂  ၃၀ မီလီမီတာ အလျားလိုက်၃၀၀၀၀၀၂၀၀ ကျပ်ထွက်ရှိ၁၆၉ အောက်တိုဘာ ၂၀၂၂မြန်မာ့ဒေသရင်းစွေ့ငှက်စွေ့ငှက်ပုံ၄၂  ၃၀ မီလီမီတာ အလျားလိုက်၃၀၀၀၀၀၂၀၀ ကျပ်ထွက်ရှိ၊ မြန်မာနိုင်ငံ၌သာကျက်စားသည့် ဒေသရင်းငှက်မျိုးစိတ် တံဆိပ်ခေါင်းအတွဲ၏ ပထမမြောက်ထုတ်ဝေမှု၁၇၂၃ နိုဝင်ဘာ ၂၀၂၂မြန်မာ့ဒေသရင်းနဖားကြူး ခ အမြီးဝိုင်းငှက်နဖားကြူးငှက်၄၂  ၃၀ မီလီမီတာ အလျားလိုက်၃၀၀၀၀၀၂၀၀ ကျပ်ထွက်ရှိ၊ မြန်မာနိုင်ငံ၌သာကျက်စားသည့် ဒေသရင်းငှက်မျိုးစိတ် တံဆိပ်ခေါင်းအတွဲ၏ ဒုတိယမြောက်ထုတ်ဝေမှု၁၈၂ ဒီဇင်ဘာ ၂၀၂၂မြန်မာ့ဒေသရင်းငှက်မင်းသားဝမ်းဖြူငှက်မင်းသားဝမ်းဖြူ၄၂  ၃၀ မီလီမီတာ အလျားလိုက်၃၀၀၀၀၀၂၀၀ ကျပ်ထွက်ရှိ၊ မြန်မာနိုင်ငံ၌သာကျက်စားသည့် ဒေသရင်းငှက်မျိုးစိတ် တံဆိပ်ခေါင်းအတွဲ၏ တတိယမြောက်ထုတ်ဝေမှု
၂၀၂၃
ပြင်ဆင်ရန်
စဉ်ထုတ်ဝေသည့်နေ့စွဲအကြောင်းအရာတံဆိပ်ခေါင်းပါပုံတံဆိပ်ခေါင်းအရွယ်အစားနှင့်ပုံစံထုတ်ဝေသည့်အရေအတွက်တန်ဖိုးမှတ်ချက်၁၄ ဇန်နဝါရီ ၂၀၂၃၇၅နှစ်မြောက် စိန်ရတုလွတ်လပ်ရေးနေ့ရဋ္ဌနန္ဒက ရတနာဆင်ဖြူတော်၄၂  ၃၀ မီလီမီတာ အလျားလိုက်၃၀၀၀၀၀၂၀၀ ကျပ်ထွက်ရှိ၂၅ ဇန်နဝါရီ ၂၀၂၃မြန်မာ့ဒေသရင်းဘီးလုံးငှက်ဘီးလုံးငှက်၄၂  ၃၀ မီလီမီတာ အလျားလိုက်၃၀၀၀၀၀၂၀၀ ကျပ်ထွက်ရှိ၊ မြန်မာနိုင်ငံ၌သာကျက်စားသည့် ဒေသရင်းငှက်မျိုးစိတ် တံဆိပ်ခေါင်းအတွဲ၏ စတုတ္ထမြောက်မြောက်ထုတ်ဝေမှု
ကိုးကား
ပြင်ဆင်ရန်
မြန်မာနိုင်ငံ၏စာတိုက်လုပ်ငန်းနှင့်စာပို့တံဆိပ်ခေါင်းများမှ ရယူရန်
ကဏ္ဍများမြန်မာနိုင်ငံ၏ သမိုင်း
မြန်မာနိုင်ငံ၏ ဆက်သွယ်ရေး
ဝှက်ထားသော ကဏ္ဍပြင်ဆင်ရေးသားနေဆဲ စာမျက်နှာများ
ဤစာမျက်နှာကို ၅ ဇွန် ၂၀၂၄၊ ၀၃၁၁ အချိန်တွင် နောက်ဆုံး ပြင်ဆင်ခဲ့သည်။
စာသားများကိုလိုင်စင်ဖြင့် ရရှိနိုင်ပြီး ထပ်ဆောင်းသတ်မှတ်ချက်များ ရှိနိုင်သည်။
အသေးစိတ်အတွက်အသုံးပြုခြင်းဆိုင်ရာ သတ်မှတ်ချက်များတွင် ကြည့်ပါ။
ကိုယ်ပိုင်ရေးရာ မူဝါဒ
ဝီကီပီးဒီးယား အကြောင်း
သတိပြုစရာများ
ဆော့ဖ်ဝဲလ်တီထွင်ရေးသားသူများ
စာရင်းအင်း
ကွတ်ကီး ထုတ်ပြန်ချက်
မိုလ်ဘိုင်း
ရှာဖွေရန်
ရှာဖွေရန်
မြန်မာနိုင်ငံ၏ စာတိုက်လုပ်ငန်းနှင့် စာပို့တံဆိပ်ခေါင်းများ
၃ ဘာသာစကားများ ၃ ခုအကြောင်းအရာအသစ် ထပ်ထည့်ရန်
တမ်းပလိတ်           တမ်းပလိတ်           တမ်းပလိတ်           တမ်းပလိတ်           တမ်းပလိတ်           တမ်းပလိတ်             တမ်းပလိတ်             တမ်းပလိတ်             တမ်းပလိတ်