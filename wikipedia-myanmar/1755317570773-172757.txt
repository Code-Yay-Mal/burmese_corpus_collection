သန်းကြွယ်၊ ဦး မြို့မ  ဝီကီပီးဒီးယား၀၁၂၃၄၅၆၇၈၉ ဇန်နဝါရီဖေဖော်ဝါရီမတ်ဧပြီမေဇွန်ဇူလိုင်ဩဂုတ်စက်တင်ဘာအောက်တိုဘာနိုဝင်ဘာဒီဇင်ဘာသန်းကြွယ်၊ဦးမြို့မသန်းကြွယ်၊ ဦး မြို့မ အမှားများ  အင်္ဂလိပ်ဘာသာစကား ရင်းမြစ်များ ပြင်ပလင့် သေနေသော ဆောင်းပါးများအားလုံးပြင်ပလင့် သေနေသော ဆောင်းပါးများ     ၁၉၂၄ မွေးဖွားသူများ၁၉၈၃ ကွယ်လွန်သူများမြန်မာ့နိုင်ငံရေးသမားများတို့ဗမာ အစည်းအရုံးဝင်များဗကသ ခေါင်းဆောင်များပထမ မြန်မာများသန်းကြွယ်၊ဦးမြို့မမာတိကာသို့ ခုန်သွားရန်ပင်မ မီနူးပင်မ မီနူး
ဘေးဘားသို့ရွှေ့ပါဝှက်ရန်
အညွှန်း
ဗဟိုစာမျက်နှာ
မာတိကာ
လက်ရှိဖြစ်ရပ်များ
ကျပန်းစာမျက်နှာ
ဝီကီပီးဒီးယား အကြောင်း
ဆက်သွယ်ရန်
ပါဝင်ပံ့ပိုးရန်
အကူအညီ
တည်းဖြတ်ခြင်း လေ့လာရန်
ပေါင်းကူးနေရာ
လတ်တလော အပြောင်းအလဲများ
ဖိုင်တင်ရန်
အထူး စာမျက်နှာများ
ရှာဖွေရန်
ရှာဖွေရန်
ပုံပန်းသွင်ပြင်
လှူဒါန်းမှု
အကောင့် ဖန်တီးရန်
အကောင့်ဝင်ရန်
ကိုယ်ပိုင် ကိရိယာများလှူဒါန်းမှု
ပံ့ပိုးရန်
အကောင့် ဖန်တီးရန်
အကောင့်ဝင်ရန်
ထွက်ပြီးသား တည်းဖြတ်သူများအတွက် စာမျက်နှာများပိုမို လေ့လာရန်
ဆွေးနွေးရန်
မာတိကာ
ဘေးဘားသို့ရွှေ့ပါဝှက်ရန်
အစပိုင်း
၁ငယ်ဘဝ
၂နိုင်ငံရေးလုပ်ဆောင်ခြင်း
နိုင်ငံရေးလုပ်ဆောင်ခြင်း၂၁ဂျပန်ခေတ် အာရှလူငယ် အစည်းအရုံးကာလ
၂၂တို့ဗမာအစည်းအရုံး
၂၃မြန်မာ့လွတ်လပ်ရေး ကြိုးပမ်းမှု ကာလ
၂၄၁၉၄၆ ခုနစ် အထွေထွေ သပိတ်
၂၅ဗိုလ်ချုပ်အောင်ဆန်း ကလမ်းနှစ်ခွ မိန့်ခွန်းတွင် ချီးကျူးခဲ့သည်
၃မြို့မဦးသန်းကြွယ် ပင်လုံစာချုပ် နှင့်  ပင်လုံညီလာခံ
၄မြို့မဦးသန်းကြွယ် ဦးဆောင်ကျင်းပခဲ့သော  မြန်မာနိုင်ငံ၏ ပထမဦးဆုံးအာဇာနည်နေ့ အခမ်းအနား
၅နိုင်ငံ့ဝန်ထမ်းဘဝ
၆အိမ်ထောင်ရေး
၇ဓာတ်ပုံများ
၈အဆိုအမိန့်များ
၉ဆက်စပ်လေ့လာရန်
၁၀ကိုးကား
သန်းကြွယ်၊ ဦး မြို့မ
ဘာသာစကား ၁ ခု
လင့်ခ်များကို တည်းဖြတ်ရန်
စာမျက်နှာ
ဆွေးနွေးချက်
မြန်မာဘာသာ
ဖတ်ရန်
ပြင်ဆင်ရန်
ရာဇဝင်ကြည့်ရန်
ကိရိယာများကိရိယာများ
ဘေးဘားသို့ရွှေ့ပါဝှက်ရန်
ဆောင်ရွက်ချက်များ
ဖတ်ရန်
ပြင်ဆင်ရန်
ရာဇဝင်ကြည့်ရန်
ယေဘုယျ
ဘယ်ကလင့်ခ်ထားလဲ
ဆက်စပ်သော အပြောင်းအလဲများ
ပုံသေလိပ်စာ
စာမျက်နှာ အချက်အလက်များ
ဤစာမျက်နှာကို ကိုးကားပြုရန်
အတိုကောက်  ရယူရန်
ပရင့်ပို့လွှတ်
စာအုပ်တစ်အုပ် ဖန်တီးရန်
အနေဖြင့် ရယူရန်
ပရင့်ထုတ်နိုင်သော ဗားရှင်း
အခြား ပရောဂျက်များတွင်
ဝီကီဒေတာ
ပုံပန်းသွင်ပြင်
ဘေးဘားသို့ရွှေ့ပါဝှက်ရန်
ဝီကီပီးဒီးယား မှ
မြို့မဦးသန်းကြွယ်မွေးဖွားသန်းကြွယ်၂၆ ဒီဇင်ဘာ၊ ၁၉၂၄သုံးခွမြို့၊ဗြိတိသျှဘားမားကွယ်လွန်၂၂ စက်တင်ဘာ၊ ၁၉၈၃အသက်၅၈ရန်ကုန်မြို့နိုင်ငံလူမျိုးဗမာလူမျိုးနိုင်ငံသားမြန်မာပညာရေးဝိဇ္ဇာဘွဲ့မိခင်ကျောင်းရန်ကုန်တက္ကသိုလ်အလုပ်အကိုင်ဖဆပလဗဟိုအမှုဆောင်ကော်မတီဝင်၊နိုင်ငံရေးသမား၊ နိုင်ငံတော် စီးပွားကုန်သွယ်ရေးအဖွဲ့ အထွေထွေအတွင်းရေးမှူးချုပ် နှင့်  ဥက္ကဋ္ဌကျော်ကြားမှုအရင်းခံမြန်မာ့လွတ်လပ်ရေးအတွက် စွန့်စားကြိုးပမ်းခဲ့သူ၊ မျိုးချစ်ပုဂ္ဂိုလ်အိမ်ထောင်ဖက်များဒေါ်မြင့်မြင့်ဝင်း ခေါ် ဒေါ်အမာသားသမီးဒေါ်ခင်မာကြွယ်၊ ဦးဌေးကြွယ်၊ ဒေါ်မြမြသန်း၊ဦးမြင့်ကြွယ်မိဘများမြေပိုင်ရှင်သူဌေး  ဦးစိန်၊ ဒေါ်စိန်﻿ကျော့
မြို့မဦးသန်းကြွယ်၂၆ ဒီဇင်ဘာ၊ ၁၉၂၄ ၂၂ စက်တင်ဘာ၊ ၁၉၈၃ သည် ၁၉၄၇ ခုနှစ်ပင်လုံညီလာခံသို့ဗိုလ်ချုပ်အောင်ဆန်းနှင့်အတူ မြန်မာပြည်မကိုယ်စားလှယ်အဖွဲ့ဝင်အဖြစ် ပါဝင်တက်ရောက်ခဲ့သူတစ်ဦး ဖြစ်သည်။ မြန်မာနိုင်ငံ၏ပထမဆုံးသောအာဇာနည်နေ့အခမ်းအနားကို စတင်ဦးဆောင်ကျင်းပခဲ့သော ဗကသ၊ တကသ ခေါင်းဆောင်၊မြို့မကျောင်းအုပ်ချုပ်ရေးအဖွဲ့ဝင်လူကြီးလည်းဖြစ်သည်။ သူသည် တိုင်းပြည်နှင့် လူမျိုးအတွက် နိုင်ငံရေးဆောင်ရွက်ရာတွင် ဗိုလ်သန်းကြွယ်၊ သခင်သန်းကြွယ်၊ မြို့မဦးသန်းကြွယ် ပင်လုံစာချုပ် အမည် ဖြင့်ထင်ရှားသည်။ ၁၉၃၈ ကျောင်းသားသပိတ်၊ ၁၉၄၆ အထွေထွေသပိတ်အပါအဝင် နယ်ချဲ့ဆန့်ကျင်ရေး၊ ဖက်ဆစ်တော်လှန်ရေး၊ မြန်မာ့လွတ်လပ်ရေး ကြိုးပမ်းမှုတွင် ဦးဆောင်ပါဝင်ခဲ့သူဖြစ်သည်။ ၁၉၄၇ ခုနစ်တွင်မူလတန်းပညာ မသင်မနေရ ဥပဒေ နှင့် အခမဲ့ ပညာရေးစနစ်ကို ပညာရေးဝန်ကြီးဗိုလ်မှူးဖိုးကွန်းနှင့် အတူ စတင် အကောင်အထည် ဖော်ခဲ့သူ ဖြစ်သည်။
ငယ်ဘဝ
ပြင်ဆင်ရန်
မြေပိုင်ရှင်သူဌေး အဖဦးစိန်၊ အမိ ဒေါ်စိန်﻿ကျော့ တို့မှ ၁၉၂၄ ခုနှစ်၊ ဒီဇင်ဘာလ ၂၆ရက်နေ့သုံးခွမြို့၊ရန်ကုန်တိုင်းတွင် မြို့မဦးသန်းကြွယ်ကို မွေးဖွားခဲ့သည်။ဗမာလူမျိုးဗုဒ္ဓဘာသာဝင် 
ဖြစ်သည်။ မွေးချင်းမောင်နှမ ၇ ဦး ဦးမောင်မောင်၊သခင်သိန်းထွန်း ဗိုလ်သိန်းထွန်း၊ ဒေါ်ညွန့်ခင်၊ မြို့မဦးသန်းကြွယ်၊ ဦးမျိုးမြင့်၊  ဦးမျိုးသန့် နှင့် ဦးတင်ထွဋ် တို့တွင် မြို့မဦးသန်းကြွယ် သည် စတုတ္ထ ဖြစ်သည်။ နယ်ချဲ့ဆန့်ကျင်ရေး၊ ဝံသာနု အမျိုးသားရေးခေတ်တွင် ငွေအားလူအားဖြင့် ပါဝင်ခဲ့သောရွှေတိဂုံဘုရားအရှေ့ဘက် စောင်းတန်း အလှူရှင်သူဌေးကြီး ဦးဘကျော်၊ ဦးဘရှင်၊ ရုပ်ရှင်မင်းသား ဦးဘမြင့်၊ ဒေါ်သန်းခင်၊ ဒေါ်သန်းရင်တို့၏တူဖြစ်သည်။ရန်ကုန်မြို့မြို့မ အထက်တန်းကျောင်းနှင့်ရန်ကုန်တက္ကသိုလ်တို့တွင် ပညာသင်ကြားခဲ့သည်။
နိုင်ငံရေးလုပ်ဆောင်ခြင်း
ပြင်ဆင်ရန်
မြန်မာ့လွတ်လပ်ရေးကြိုးပမ်းမှုခေတ် ၁၉၄၆ မှ ၁၉၄၈တွင်ဗမာနိုင်ငံလုံးဆိုင်ရာကျောင်းသားများ သမဂ္ဂဥက္ကဋ္ဌ၊တက္ကသိုလ် ကျောင်းသားများ သမဂ္ဂဒုတိယဥက္ကဋ္ဌ၊မြို့မကျောင်းသားများ သမဂ္ဂဥက္ကဋ္ဌ နှင့်ရန်ကုန်ခရိုင် ကျောင်းသားများ သမဂ္ဂဥက္ကဋ္ဌ ဖြစ်ခဲ့သည်။၁တက္ကသိုလ်ကျောင်းသား သံမဏိတပ်နှင့် မြို့မရဲခေါင်တပ်ဖွဲ့တွင် ခေါင်းဆောင်ခဲ့သည်။ ရန်ကုန်တက္ကသိုလ် ကျောင်းသားများ သမဂ္ဂတကသ  ဥက္ကဋ္ဌဦးဗဟိန်းနှင့် တက္ကသိုလ် ကျောင်းသားများသမဂ္ဂ တကသ  အတွင်းရေးမှူးဦးဗဆွေ၊ဦးကျော်ငြိမ်း၊ဗိုလ်အောင်ကျော်စသော ကျောင်းသားခေါင်းဆောင်များနှင့်အတူ၁၃၀၀ ပြည့် အရေးတော်ပုံ၁၉၃၈  ၃၉ ကျောင်းသားသပိတ်တွင် ပါဝင်လှုပ်ရှားခဲ့သည်။၂
ဂျပန်ခေတ် အာရှလူငယ် အစည်းအရုံးကာလ
ပြင်ဆင်ရန်
မြို့မဦးသန်းကြွယ်၏ နိုင်ငံရေးဘဝသည် ဟံသာဝတီခရိုင် သုံးခွမြို့အာရှလူငယ် အစည်းအရုံးပြန်ကြားရေးမှူးနှင့်ဥက္ကဋ္ဌတာဝန်ကို ရယူခဲ့ချိန်ဒုတိယကမ္ဘာစစ် ၁၉၃၉  ၁၉၄၅ကာလမှ စတင်ခဲ့သည်။ စာရိတ္တကောင်းမွန်ပြီး တိုင်းချစ်ပြည်ချစ်စိတ်ဓာတ်၊ အမျိုးသားရေးစိတ်ဓာတ်၊ ပရဟိတလုပ်ငန်းဆောင်ရွက်လိုသော စိတ်ဓာတ် တောင့်တင်းခိုင်မာလာအောင် စည်းရုံးလျက် တိုင်းပြည်အတွက် လူတော်လူကောင်း လုပ်သားကောင်းများပေါ်ထွက်လာစေရန် လုပ်ဆောင်နိုင်ခဲ့သူဖြစ်သည်။ ၁၉၄၂ ခုနှစ် ဒုတိယကမ္ဘာစစ်အတွင်း အာရှလူငယ်အစည်းအရုံးဌာနချုပ်ဥက္ကဋ္ဌပုဂံ ဦးဘဂျမ်း၊ဦးကျော်မြင့်ကလေး၊ဦးဇော်ဝိတ်၊သခင်ခင်အောင်၊သခင်ညီလေးစသောပုဂ္ဂိုလ်များနှင့် အတူလူငယ်များ ဗလငါးတန်ပြည့်ဝရေး၊ စေတနာ့ဝန်ထမ်း၊ လူမှုရေး၊ ပညာရေး လုပ်ငန်းများနှင့် ဖက်ဆစ်ဆန့်ကျင်ရေးလျှို့ဝှက်လုပ်ငန်းများကို အများအပြား လုပ်ဆောင်ခဲ့သည်။
မြို့မဦးသန်းကြွယ် သည် ဒုတိယကမ္ဘာစစ် ၁၉၃၉  ၁၉၄၅ ဂျပန်ခေတ်တွင် ရန်ကုန်ခရိုင်နှင့် ဟံသာဝတီခရိုင်တို့ တွင် ဆရာကြီးမင်းသုဝဏ်၊ ပုဂံ ဦးဘဂျမ်း တို့နှင့်အတူ ပညာရေး၊ သမိုင်း၊  မျိုးချစ်စိတ်ဓာတ် နှင့် လွတ်လပ်ရေးကြိုးပမ်းမှု အမျိုးသားရေး စာပေများပို့ချခဲ့သည်။ ကျောင်းအုပ်အဖြစ် ဦးဆောင်တာဝန်ယူခဲ့သည်။ ကျောင်းသားလူငယ်များအား ပညာရေးကိုသာမက မျိုးချစ်စိတ်ဓာတ်၊ ဖက်ဆစ်ဆန့်ကျင်ရေး စိတ်ဓာတ်ကိုပါသွတ်သွင်းပေးလေ့ရှိသည်။ဂျပန်ခေတ်တွင်တစ်နိုင်ငံလုံးရှိလူငယ်များအားသိုင်းဆရာကြီး ဦးပြည်သိမ်းနှင့်သိုင်းဆရာကြီးဦးချစ်သန်းတို့နှင့်အတူ မြန်မာ့သိုင်းပညာသင်ကြားပေးခဲ့သည်။ မြို့မဦးသန်းကြွယ်သည် ရန်ကုန်မြို့၊ပုဇွန်တောင်မြို့နယ်၊ လမ်း ၅၀ ရှိ သူ၏၂ ထပ် နေအိမ်နှင့် ခြံဝင်းထဲတွင် လူမျိုးဘာသာမရွေး၊ ဆင်းရဲချမ်းသာမရွေး၊ ကျောင်းသားလူငယ်များအား အခမဲ့ပညာသင်ကြားပေးခဲ့သည်။ မိမိကိုယ်ပိုင်ငွေဖြင့် ကျွေးမွေးထောက်ပံ့ခဲ့သည်။ လူတိုင်းအပေါ်စေတနာထားတတ်သူဖြစ်၍ လူအများ၏ချစ်ခင်လေးစားမှုကိုခံရသူဖြစ်သည်။
ဗိုလ်ချုပ်အောင်ဆန်းဦးစီးသည့် ဗမာ့လွတ်လပ်ရေး တပ်မတော်ကြီးသည် ၁၉၄၂ခုနှစ်စတွင် ဂျပန်အင်ပီးရီးယယ် တပ်မတော်ကြီးနှင့်အတူ စစ်သုံးကြောင်း ဖြန့်ကာ ယိုးဒယား မြန်မာနယ်စပ်ကို ဖြတ်ကျော်၍ မြန်မာပြည်တွင်းသို့ ဝင်ရောက်လာခဲ့သည်။ ရေး၊ မြိတ်၊ ထားဝယ်နှင့် မော်လမြိုင်မြို့တို့ကို အပြီးအပိုင်စီးနိုင် သိမ်းနိုင်သည်။ ထိုအချိန်တွင် မြို့မဦးသန်းကြွယ် သည်ဂျပန်ခေတ်အာရှလူငယ်အစည်းအရုံး ပြန်ကြားရေးမှူး နှင့် ဘီအိုင်အေဗမာ့လွတ်လပ်ရေးတပ်မတော်နိုင်ငံရေးမှူး နှင့်စည်းရုံးရေးမှူးဖြစ်လာခဲ့သည်။ လွတ်လပ်ရေးကြိုးပမ်းမှုတွင် နယ်ချဲ့တို့၏ ဖိနှိပ်မှုအမျိုးမျိုးကြားမှ စွန့်စွန့်စားစား လုပ်ကိုင်ခဲ့သည်။  သူ၏ကိုယ်ပိုင်ဂျစ်ကား အမှတ် ၇၅၅ ကိုတော်လှန်ရေးကာလ လွတ်လပ်ရေးကြိုးပမ်းမှုကာလစစ်ဆင်ရေးများတွင် အသုံးပြုစေခဲ့သည်။၃၄
တို့ဗမာအစည်းအရုံး
ပြင်ဆင်ရန်
ဗြိတိသျှ ကိုလိုနီ ဆန့်ကျင်ရေးအသင်းကြီးဖြစ်သည့်တို့ဗမာအစည်းအရုံးသုံးခွမြို့ ဥက္ကဋ္ဌ အစ်ကို ဖြစ်သူ သခင်သိန်းထွန်းဗိုလ်သိန်းထွန်းနှင့် အတူ သခင် သန်းကြွယ်အမည်ဖြင့် တို့ဗမာအစည်းအရုံးအဖွဲ့ဝင်၊ ဖက်ဆစ်ဆန့်ကျင်ရေး ပြည်သူ့လွတ်လပ်ရေး အဖွဲ့ချုပ်ဖဆပလအဖွဲ့ဝင် ဖြစ်လာခဲ့သည်။ မြန်မာပြည် လွတ်လပ်ရေး ကြိုးပမ်းမှု လှုပ်ရှားမှု ခေတ်အတွင်း အစ်ကို ဖြစ်သူ ဦးမောင်မောင်၊ သခင်သိန်းထွန်းဗိုလ်သိန်းထွန်း၊  ညီဖြစ်သူ ဗိုလ်မျိုးမြင့် နှင့် ဗိုလ်မျိုးသန့် တို့ကလည်း မြို့မဦးသန်းကြွယ် နှင့်အတူ  စွန့်စွန့်စားစား ပါဝင်ဆောင်ရွက်ခဲ့၏။ ၁၉၄၅ ခုနှစ် မတ်လ ၂၇ ရက်နေ့တွင် ဂျပန်ကို စတင် တော်လှန်ကြကုန်သည်။၅
မြန်မာ့လွတ်လပ်ရေး ကြိုးပမ်းမှု ကာလ
ပြင်ဆင်ရန်
မြို့မဦးသန်းကြွယ်သည်ဗမာနိုင်ငံလုံးဆိုင်ရာကျောင်းသားများ သမဂ္ဂဗကသ ဥက္ကဋ္ဌနှင့် ထင်ရှားသော မြန်မာနိုင်ငံရေးခေါင်းဆောင်တစ်ဦး
ဖြစ်ခဲ့သည်။ မြို့မဦးသန်းကြွယ်သည် ဖက်ဆစ်ဆန့်ကျင်ရေး ပြည်သူ့လွတ်လပ်ရေးအဖွဲ့ချုပ် ဖဆပလ တွင် ၁၉၄၂ မှ ၁၉၄၈ အထိ အဖွဲ့ဝင် နှင့် ဗဟိုအမှုဆောင်ကော်မတီဝင် အဖြစ် ဦးဆောင် တာဝန်ယူပါဝင်ခဲ့သည်။ ၁၉၄၆ ခုနှစ် အထွေထွေသပိတ်ကြီး      တွင် ဗမာနိုင်ငံလုံးဆိုင်ရာ ကျောင်းသားများသမဂ္ဂ သပိတ်မှောက်ကောင်စီ ဒုတိယဥက္ကဋ္ဌ အဖြစ် ဦးဆောင်ပါဝင်ခဲ့သည်။
၁၉၄၆ ခုနစ် အထွေထွေ သပိတ်
ပြင်ဆင်ရန်
၁၉၄၆ ခုနှစ် အထွေထွေ သပိတ်တွင် မြို့မဦးသန်းကြွယ်သည် ရန်ကုန်မြို့နှင့်  မြန်မာနိုင်ငံကျောင်းသားထု တစ်ရပ်လုံးအား ဦးဆောင်ပြီး ရန်ကုန်မြို့ဝန်ကြီးများရုံးအပြင်ဘက်တွင် သာမက ဝန်ကြီးများရုံးအတွင်းဝန်ရုံး အတွင်းဝင်၍ ဦးဆောင်ဆန္ဒပြ ရဲရဲတောက် အရေးဆိုခဲ့သည်။၆
ဗိုလ်ချုပ်အောင်ဆန်း ကလမ်းနှစ်ခွ မိန့်ခွန်းတွင် ချီးကျူးခဲ့သည်
ပြင်ဆင်ရန်
၁၉၄၇ ခုနစ် ဧပြီလ၅ ရက် ညနေ ၆ နာရီ ၃၃ မိနစ်တွင် အမျိုးသားခေါင်းဆောင်ကြီး ဗိုလ်ချုပ်အောင်ဆန်း က ရေဒီယိုအသံလွှင့်ဌာနမှ သမိုင်းဝင် လမ်းနှစ်ခွ မိန့်ခွန်းပြောကြားရာတွင် မြို့မဦးသန်းကြွယ် ဦးဆောင်သော ဗမာနိုင်ငံလုံးဆိုင်ရာကျောင်းသားများသမဂ္ဂ  ကိုထည့်သွင်းချီးကျူးဂုဏ်ပြုပြောဆိုခဲ့သည်။၇၈
မြို့မဦးသန်းကြွယ် ပင်လုံစာချုပ် နှင့်  ပင်လုံညီလာခံ
ပြင်ဆင်ရန်
အခြားကြည့်ရန်။ပင်လုံစာချုပ်နှင့်ပင်လုံညီလာခံ
၁၉၄၇ ခုနှစ်  ဖေဖော်ဝါရီ ၁၂ ရက်တွင် မြို့မဦးသန်းကြွယ်သည်အမျိုးသားခေါင်းဆောင်ကြီး ဗိုလ်ချုပ်အောင်ဆန်း၊ဆာမောင်ကြီး၊ဗိုလ်မှူးအောင်၊ဦးအောင်ဇံဝေ၊ဦးတင်ထွဋ်အိုင်စီအက်စ်၊ဗိုလ် ခင်မောင်ကလေး၊သခင်ဝတင်နှင့် အခြားတိုင်းရင်းသား ခေါင်းဆောင်များနှင့် အတူ ပင်လုံညီလာခံ တွင်ကိုယ်စားလှယ်၉အဖြစ် ပါဝင်ခဲ့သည်။၁၀တက္ကသိုလ် အုပ်ချုပ်ရေး အဖွဲ့ဝင် လူကြီး၊သက်ကြီးတက္ကသိုလ် အုပ်ချုပ်ရေး အဖွဲ့ဝင် လူကြီး၊ တက္ကသိုလ်ကျောင်းသားရေးရာ ဌာနမှူး၊ ရန်ကုန်မြို့တော်ပညာရေးအုပ်ချုပ်ရေးအဖွဲ့ဝင်လူကြီး၊လူငယ် နှင့် ကျောင်းသားလူငယ်ရေးရာ ဌာနမှူး၊၁၁မြို့မကျောင်းအုပ်ချုပ်ရေး  အဖွဲ့ဝင် လူကြီးနှင့်သုံးခွမြို့နယ်  အသင်းနာယကကြီး ဖြစ်ခဲ့သည်။
မြို့မဦးသန်းကြွယ် ဦးဆောင်ကျင်းပခဲ့သော  မြန်မာနိုင်ငံ၏ ပထမဦးဆုံးအာဇာနည်နေ့ အခမ်းအနား
ပြင်ဆင်ရန်
မြန်မာနိုင်ငံတွင် ဇူလိုင်လ ၁၉ ရက်နေ့သည် အာဇာနည်နေ့ဖြစ်သည်။ အာဇာနည်ခေါင်းဆောင်များ ဖြစ်ကြသော ဗိုလ်ချုပ်အောင်ဆန်း၊သခင်မြ၊ဒီးဒုတ် ဦးဘချို၊ဦးရာဇတ်၊ဦးဘဝင်း၊မန်းဘခိုင်၊မိုင်းပွန်စော်ဘွားကြီး စဝ်စံထွန်းတို့သည် တိုင်းပြည်၏တာဝန်ကို ထမ်းဆောင်လျက်ရှိနေစဉ် ခေါင်းဆောင်ကြီးများ၏ အောင်မြင်မှုကို မနာလိုဝန်တိုဖြစ်လျက်ရှိကြသော လူမသမာတစ်စု၏ လုပ်ကြံသတ်ဖြတ်ခြင်း ခံခဲ့ရလေသည်။ ထိုအာဇာနည်ပုဂ္ဂိုလ်ကြီးတို့နှင့်အတူ တိုင်းပြည်၏ တာဝန်ဝတ္တရားနှင့် အမှုကိစ္စတို့ကို သစ္စာရှိစွာ ထမ်းရွက်နေသော အတွင်းဝန် ဦးအုန်းမောင်နှင့် ကိုယ်ရံတော် မောင်ထွေးတို့လည်း ကျဆုံးခဲ့ရလေသည်။ ဗိုလ်ချုပ်အောင်ဆန်းအမှူး ပြုသော အာဇာနည် ခေါင်းဆောင်ကြီးများ လုပ်ကြံခံရပြီးနောက်တစ်နေ့ ၁၉၄၇၊ ဇူလိုင် ၂၀ တွင်ရန်ကုန်မြို့၊ ဆူးလေဘုရားအနီးရှိ ဖိုက်စကွဲယား ယခုမဟာဗန္ဓုလ ပန်းခြံ၌  နိုင်ငံတော်ဈာပနဗဟိုကော်မတီဝင် မြို့မဦးသန်းကြွယ်သည် ကျောင်းသားနှင့်ပြည်သူတစ်သိန်းကျော်ကိုဦးဆောင်ပြီး လူသတ်ဝါဒရှုတ်ချပွဲ ကို  စတင်ဦးဆောင် ကျင်းပခဲ့သည်။၁၂ထိုနေ့သည် မြန်မာနိုင်ငံ၏ပထမဦးဆုံးအာဇာနည်နေ့အခမ်းအနားဖြစ်သည်။ ဇူလိုင် ၁၉ ရက်ကို အာဇာနည်နေ့အဖြစ် နှစ်စဉ် အခမ်းအနားကျင်းပကြသည်။
မြို့မဦးသန်းကြွယ် ဦးဆောင်ကျင်းပခဲ့သော  မြန်မာနိုင်ငံ၏ ပထမဦးဆုံးအာဇာနည်နေ့ အခမ်းအနား
နိုင်ငံ့ဝန်ထမ်းဘဝ
ပြင်ဆင်ရန်
နိုင်ငံတော် စီးပွားကုန်သွယ်ရေးအဖွဲ့ချုပ် စပကသ ဌာနချုပ် အထွေထွေ အတွင်းရေးမှူးချုပ် ညွှန်ကြားရေးမှူးချုပ် နှင့် ဥက္ကဋ္ဌ  ပြည်ထောင်စုဝန်ကြီး အဖြစ် ၁၉၄၈ခုနှစ် မှ ၁၉၆၃ခုနှစ် အထိ တာဝန်များကို ထမ်းဆောင်ခဲ့သူဖြစ်သည်။ ရန်ကုန်မြို့တော် မြူနီစီပယ်လူကြီး နှင့် ရန်ကုန်မြို့တော် မြူနီစီပယ်အုပ်ချုပ်ရေးကောင်စီ    ဌာနမှူး၊၊ ဥက္ကဋ္ဌ အဖြစ် တာဝန်ယူခဲ့သည်။ဗမာနိုင်ငံလုံးဆိုင်ရာ တောင်သူလယ်သမားများအစည်းအရုံး ဗတလစဌာနချုပ်၊ ရန်ကုန်ခရိုင် နှင့် ဟံသာဝတီခရိုင်တို့ တွင် ဦးစီး ဦးဆောင်ခဲ့သည်။ ဖက်ဆစ်ဆန့်ကျင်ရေး ပြည်သူ့လွတ်လပ်ရေး အဖွဲ့ချုပ်     ဖဆပလ တွင် ၁၉၄၂ခုနှစ် မှ ၁၉၄၈ ခုနှစ်အထိ အဖွဲ့ဝင်၊ ဗဟိုဦးစီး ကော်မတီဝင် နှင့် ဖဆပလဌာနချုပ် ဗဟိုအမှုဆောင်ကော်မတီဝင်အဖြစ်  ပါဝင်ဆောင်ရွက်ခဲ့သည်။၁နိုင်ငံတော်အစိုးရက ပြည်သူပိုင်သိမ်းခဲ့ရာတွင် မြို့မဦးသန်းကြွယ် ပိုင်ဆိုင်သော လယ်ဧက ၈၀၀ ကျော် ပြည်သူပိုင် အသိမ်းခံခဲ့ရသည်။
အိမ်ထောင်ရေး
ပြင်ဆင်ရန်
၁၈ဇူလိုင်လ၁၉၅၃ ခုနှစ်တွင် ရန်ကုန်မြို့ ပုဇွန်တောင်မြို့နယ် ကရိလမ်းဗိုလ်မြတ်ထွန်းလမ်း နေ ဟင်္သာတမြို့ ဆန်စက်ပိုင်ရှင် ဥက္ကလာဦး စေတီဘုရားတကာ ဦးဘဦး နှင့် ပေါင်းတည်မြို့ ဆန်စက်ပိုင်ရှင် ဒေါ်တင်လှပန်းကန်စက်ဦးသော်၏ညီမအရင်း တို့၏သမီးဖြစ်သူ မြို့မကျောင်းသူဟောင်း ဒေါ်မြင့်မြင့်ဝင်း ခေါ် ဒေါ်အမာ နှင့် ထိမ်းမြားလက်ထပ်ခဲ့သည်။ ဒေါ်တင်လှသည် မြန်မာ့သမိုင်းတွင်ထင်ရှားသောဆင်ဖြူရှင်မင်းနှင့် မြန်မာစစ်သူကြီးမင်းကြီးမဟာသီဟသူရ၁၃တို့၏ ၂ ဆက်မြောက် မြေးတော် ဖြစ်သည်။ ဇနီးဖြစ်သူမှာ ဗုဒ္ဓဘာသာကို အထူးကိုင်းရှိုင်း သော အမျိုးသမီးကောင်းတစ်ဦး ဖြစ်သည်။ ချမ်းသာကြွယ်ဝပြီး ဆွေကြီးမျိုးကြီးဖြစ်သော်လည်း မည်သူ့ကိုမျှ မောက်ကြွားဝင့်ဝါခြင်းမရှိ၊ မာန်မာနထားခြင်းမရှိ၊ ခြိုးခြံစွာကျင့်သုံးနေထိုင်၍ လှူသင့်လှူထိုက် ပေးသင့်ပေးထိုက်သူအား ရက်ရောစွာ ပေးကမ်းလှူဒါန်းတတ်သည်။ လူကြီးလူငယ်မရွေး၊ ဆင်းရဲချမ်းသာမရွေး၊ လူမျိုးဘာသာမရွေး လူအားလုံးကို မေတ္တာစိတ်ဖြင့် လှိုက်လှဲပျူငှာစွာ ဆက်ဆံပြောဆိုလေ့ရှိသည်။ အထူးသဖြင့် မြတ်ဗုဒ္ဓ၏ အဆုံးအမ တရားတော်တို့ကို ပုံပြင်ဝတ္တုများဖြင့် သားသမီးများကိုသာမက ကျောင်းသား၊ ကျောင်းသူ၊ လူငယ်များအား မကြာခဏ ရှင်းလင်းပြောပြလေ့ရှိသည်။ ဘာသာရေးသာမက မြန်မာ့ယဉ်ကျေးမှု ဓလေ့ထုံးစံ များ၊ မျိုးချစ်စိတ်ဓာတ် မြင့်မားရေးဆိုင်ရာများ၊ လူမှုရေးဆက်ဆံရေးဆိုင်ရာ ဝတ္တရားများ၊ မေတ္တာ၊ ကရုဏာ၊ သည်းခံခြင်းနှင့် ကိုယ်ကျင့်သီလဆိုင်ရာများ ရှင်းလင်းသင်ပြလေ့ ရှိသည်။ မိုးကုတ်ဝိပဿနာ တရားကို ၁၉၈၀ ပြည့်နှစ် ခန့်မှ ကွယ်လွန်ချိန် ၂၂ စက်တင်ဘာ ၂၀၁၂ ထိ နှစ်ပေါင်း ၃၀ ကျော် ကျင့်ကြံအားထုတ်လျက်သောဝိပဿနာယောဂီ ဖြစ်သည်။
မြို့မဦးသန်းကြွယ် သည်ထေရဝါဒ ဗုဒ္ဓဘာသာကိုင်းရှိုင်းသူဖြစ်သည်။ အလွန်ရိုးသားဖြောင့်မတ်သူအဖြစ် နာမည်ကောင်း ရှိသည်။ ဆဋ္ဌမအကြိမ်သင်္ဂါယနာပွဲ အတွက်ကမ္ဘာအေးစေတီနှင့်မဟာပါသဏလိုဏ်ဂူတော်တို့ကို တည်ဆောက် ရာတွင် ဝန်ကြီးချုပ် ဦးနု နှင့်အတူ ဦးဆောင်ပါဝင်ခဲ့ပြီး  ၃ နှစ် တိတိ အဓိဋ္ဌာန်ဖြင့် အသက်သတ်လွတ်စားခဲ့သည်။ ၁၉၅၄၁၉၅၆ ခုနှစ်တွင်ဆဋ္ဌမအကြိမ်သင်္ဂါယနာတင်ခြင်းကို အောင်မြင်စွာ ကျင်းပခဲ့ ရာတွင်  ဝန်ကြီးချုပ် ဦးနု နှင့်အတူ ပါဝင် ဦးဆောင် ခဲ့သည်။ဗိုလ်တစ်ထောင်ဘုရားပြုပြင်ခဲ့ ရာတွင် ဝန်ကြီးချုပ် ဦးနု နှင့်  ဥက္ကဋ္ဌကြီးဆာဦးသွင်နှင့်အတူ ပါဝင် ဦးဆောင်ခဲ့သည်။ ဦးဗဆွေ ဦးစီး တည်ထား ကိုးကွယ်ခဲ့သော သင်္ဃန်းကျွန်းမြို့နယ်ရှိ ရန်မျိုးအောင်စေတီ တည်ဆောက်ရေး နှင့် ထီးတော်တင်လှူရေးတွင် ဝန်ကြီးချုပ် 
ဦးဗဆွေ နှင့်အတူ ပါဝင် ဦးဆောင်ခဲ့သည်။
မြို့မဦးသန်းကြွယ် သည် အသက် ၅၉ နှစ် ၁၉၈၃ ခုနှစ် စက်တင်ဘာ ၂၂ ရက်တွင် ရန်ကုန်မြို့၌ ကွယ်လွန်ခဲ့သည်။ ဇနီးဒေါ်မြင့်မြင့်ဝင်း ခေါ် ဒေါ်အမာနှင့် သားသမီး ၄ ဦး ကျန်ရစ်ခဲ့သည်။ သားသမီးများမှာ ဒေါ် ခင်မာကြွယ်၊ ဦးဌေးကြွယ်၊ ဒေါ်မြမြသန်း၊ စာရေးဆရာမြန်မာ့သမိုင်းပညာရှင် ဦးမြင့်ကြွယ်မြို့မမြင့်ကြွယ်တို့ ဖြစ်ကြသည်။
ဓာတ်ပုံများ
ပြင်ဆင်ရန်
မြို့မဦးသန်းကြွယ် ဖက်ဆစ်ဆန့်ကျင်ရေး ပြည်သူ့လွတ်လပ်ရေး အဖွဲ့ချုပ်ဖဆပလဗဟိုဦးစီးကော်မတီဝင်နှင့်ဗဟိုအမှုဆောင်ကော်မတီဝင်၏ဓာတ်ပုံ
နယ်ချဲ့ဆန်ကျင်ရေး မြန်မာ့လွတ်လပ်ရေး ကြိုးပမ်းမှုတွင် ခေတ်အဆက်ဆက်တွင် ပါဝင်ဦးဆောင်ခဲ့ကြသော ကျောင်းသားလူငယ် ခေါင်းဆောင်များအား ကမ္ဘာ့ကျောင်းသားလူငယ်များအဖွဲ့ချုပ်က အသိအမှတ်ပြု လာရောက် တွေ့ဆုံစဉ် ၁၉၄၇ ခုနှစ်
နယ်ချဲ့ ဆန့်ကျင်ရေး မြန်မာ့လွတ်လပ်ရေး ကြိုးပမ်းမှု ကာလ ၁၉၄၆၁၉၄၇ ရန်ကုန်တက္ကသိုလ် ကျောင်းသားများ သမဂ္ဂ၊ ဗမာနိုင်ငံလုံးဆိုင်ရာ ကျောင်းသားများ သမဂ္ဂ ခေါင်းဆောင်များအား ရန်ကုန်တက္ကသိုလ် ကျောင်းသားများ သမဂ္ဂ အဆောက်အအုံရှေ့ မြက်ခင်းပြင်တွင် အတူတကွ တွေ့မြင်ရသော သမိုင်းဝင် ဓာတ်ပုံ
၁၉၅၂ ခုနစ် ပြည်ထောင်စု မြန်မာနိုင်ငံတော် ပြည်တော်သာ စီမံကိန်းနှင့် ပြည်တော်သာ ညီလာခံတွင် ဦးဆောင်ခဲ့ကြသော ပုဂ္ဂိုလ်များ ရှေ့တန်း ဝဲမှယာသခင် ပန်းမြိုင်၊ဦးကျော်မြင့်ကလေး၊ ဦးသန်းအောင် နောက်တန်း ဝဲမှယာဒေါက်တာဘအေး၊ မြို့မဦးသန်းကြွယ်၊ တိုးတက်ရေး ဦးသိန်း၊ ရဲဘော်ဖေတင်၊ ဦးလှ
၁၉၅၈ ခုနှစ် စီးပွားကုန်သွယ်ရေးအဖွဲ့ချုပ် စပကသ လူထုညီလာခံအား ဝန်ကြီးဦးကျော်ငြိမ်း၊ အထွေထွေအတွင်းရေးမှူးချုပ်မြို့မဦးသန်းကြွယ်၊ ဝန်ကြီးဗိုလ်ခင်မောင်ကလေးတို့က ဦးဆောင်ကျင်းပနေကြစဉ်
မြို့မဦးသန်းကြွယ်နှင့် ဇနီးဒေါ်မြင့်မြင့်ဝင်း ခေါ် ဒေါ်အမာ၏ ဓာတ်ပုံ
အဆိုအမိန့်များ
ပြင်ဆင်ရန်
ဒုတိယကမ္ဘာစစ်အတွင်းတို့ဗမာအစည်းအရုံးဝင် လူငယ်များအား မြို့မဦးသန်းကြွယ် ဟောပြောဆုံးမလေ့ရှိသော သံပေါက် ၁၁ ချက်
မိခင် ဖခင်၊ ကျေးဇူးရှင်၊ မြဲပင်နိစ္စ ချစ်ပါကြ။
နှမရင်းလို၊ ညီအကို၊ ကြည်ညိုရွှင်ပျ ကြင်နာကြ။
အများသူငါ၊ ဆက်ဆံရာ၊ ကိုယ်နှုတ်နှလုံးယဉ်ကျေးကြ။
မယားနှင့်လင်၊ စိတ်ပျော်ရွှင်၊ အစဉ်ထာဝရ ကြည်သာကြ။
မိတ်ဆွေရင်းချာ၊ ပေါင်းသောအခါ၊ သစ္စာဓမ္မ စောင့်ထိန်းကြ။
ဣန္ဒြေ သိက္ခာ၊ စောင့်စည်းပါ၊ လိုရာဆန္ဒ ဆင်ခြင်ကြ။
အားလုံးသတ္တဝါ၊ ကိုယ်ချင်းစာ၊ မေတ္တာဝေငှ၊ သနားကြ။
အတတ်ပညာ၊ သင်ကြားခါ၊ ကျင့်စာရိတ္တ၊ ကောင်းမွန်ကြ။
အများကောင်းရာ၊ သယ်ပိုးကာ၊ မြဲစွာလုံ့လ၊ ပြုပါကြ။
ပြည်သူ့ဥပဒေ၊ အထွေထွေ၊ ရိုသေစွာပ၊ လိုက်နာကြ။
လူမျိုးတွက်တာ၊ ကြုံကြိုက်လာ၊ ညီညာဖျဖျ၊ စွန့်စားကြ။
ဆက်စပ်လေ့လာရန်
ပြင်ဆင်ရန်
ပန်းကန်စက် ဦးသော်
ပင်လုံစာချုပ်
ဗိုလ်ချုပ်အောင်ဆန်း
ဦးနု
ဗကသ ဥက္ကဋ္ဌများ စာရင်း
တကသ ဥက္ကဋ္ဌများ စာရင်း
မြို့မ အထက်တန်းကျောင်း
မြို့မမြင့်ကြွယ်
ဒေါ်မြင့်မြင့်ဝင်း ခေါ် ဒေါ်အမာ
ပြည်ထောင်စုနေ့
အာဇာနည်နေ့
ကိုးကား
ပြင်ဆင်ရန်
၁၀၁၁မြို့မမြင့်ကြွယ်၁၀၂၂၀၁၉ထင်ရှားသောမြို့မဟောင်းကြီးများမြန်မာတိုင်းမ်အတွဲ ၃မြို့ပြသမိုင်းကြောင်း
မြို့မမြင့်ကြွယ်၁၂၂၂၀၂၀သမိုင်းဝင်ပင်လုံစာချုပ်နှင့် မြို့မဦးသန်းကြွယ်မြန်မာတိုင်းမ်အတွဲ ၄စာမျက်နှာ ၁၄၊ ၁၅၊ ၁၆
၁၉၉၅၊ မြို့မ မဂ္ဂဇင်း။မြို့မ မဂ္ဂဇင်း ၁၉၉၅။ မဂ္ဂဇင်းအတွင်းရေးမှူး ဆရာမဒေါ်ခင်ဆွေ။
၁၉၉၆၊ မြို့မ မဂ္ဂဇင်း။မြို့မ မဂ္ဂဇင်း ၁၉၉၆။ မဂ္ဂဇင်းအတွင်းရေးမှူး ဆရာမဒေါ်ခင်ဆွေ။
၁၉၉၃၂၀၀၀၊ မြို့မ မဂ္ဂဇင်း။မြို့မ မဂ္ဂဇင်း ၁၉၉၃၂၀၀၀။ မဂ္ဂဇင်းအတွင်းရေးမှူး ဆရာမဒေါ်ခင်ဆွေ။
လမ်းနှစ်ခွမိန့်ခွန်း။
သန်းဝင်းလှိုင်၁၁ မတ် ၂၀၁၂။မြန်မာနိုင်ငံတွင် ကျင်းပခဲ့သော ရွေးကောက်ပွဲများအား စစ်တမ်းထုတ်ကြည့်ခြင်း။တွင်မူရင်းအား မော်ကွန်းတင်ပြီး။တွင် ပြန်စစ်ပြီး။
၂၀၀၂၂၀၀၃၊ မြို့မ မဂ္ဂဇင်း။မြို့မ မဂ္ဂဇင်း ၂၀၀၂၂၀၀၃။ မဂ္ဂဇင်းအတွင်းရေးမှူး ဆရာမဒေါ်ခင်စန်းမြင့်။
သန်းဝင်းလှိုင် ၂၀၁၆၊ ဩဂုတ်လ။နှစ် ၃၀ဝ မြန်မာ့နိုင်ငံရေး အဘိဓာန် တတိယအုပ်။ စိတ်ကူးချိုချိုစာပေ။စာမျက်နှာ ၃၂၈၃၂၉။ရှိ ရက်စွဲတန်ဖိုး စစ်ဆေးရန်အကူအညီ
၊   ။အင်္ဂလိပ်ဘာသာစကားဖြင့်။     ။။။
မြို့မမြင့်ကြွယ်၁၃၂၂၀၁၉သမိုင်းဝင် ပင်လုံစာချုပ်နှင့် မြို့မဦးသန်းကြွယ်မြန်မာတိုင်းမ်အတွဲ ၃သမိုင်းမှတ်တမ်းသတိတရ
မော်ကွန်းတင်ပြီးမိတ္တူ။တွင်မူရင်းအား မော်ကွန်းတင်ပြီး။တွင် ပြန်စစ်ပြီး။
လင့်ခ်သေ
။တွင်မူရင်းအား မော်ကွန်းတင်ပြီး။တွင် ပြန်စစ်ပြီး။
မော်ကွန်းတင်ပြီးမိတ္တူ။တွင်မူရင်းအား မော်ကွန်းတင်ပြီး။တွင် ပြန်စစ်ပြီး။
လင့်ခ်သေ
။တွင်မူရင်းအား မော်ကွန်းတင်ပြီး။တွင် ပြန်စစ်ပြီး။
လင့်ခ်သေ
၁၉၉၅ ခုနှစ်မြို့မကျောင်း စိန်ရတု အထိမ်းအမှတ်စာအုပ်
၁၉၉၅ ခုနှစ်ရန်ကုန်တက္ကသိုလ် စိန်ရတု အထိမ်းအမှတ်စာအုပ်
ခင်နှင်းဦး၁၉၉၅ ဇူလိုင်လပထမဦးဆုံး အာဇာနည်နေ့ အခမ်းအနားစာပေဂျာနယ်အတွဲ၂၊ အမှတ် ၁၁စာမျက်နှာ ၄၈၄၉၅၀
၂၀၀၅ မြို့မမြင့်ကြွယ် ရေးသားသော မြန်မာ့ယဉ်ကျေးမှု အထူးမှတ်သားဖွယ်နှင့် လူငယ်ရေးရာ မှတ်စုများ စာအုပ်
သန်းကြွယ်၊ဦးမြို့မမှ ရယူရန်
ကဏ္ဍများ
၁၉၂၄ မွေးဖွားသူများ
၁၉၈၃ ကွယ်လွန်သူများ
မြန်မာ့နိုင်ငံရေးသမားများ
တို့ဗမာ အစည်းအရုံးဝင်များ
ဗကသ ခေါင်းဆောင်များ
ပထမ မြန်မာများ
ဝှက်ထားသော ကဏ္ဍများအမှားများ
အင်္ဂလိပ်ဘာသာစကား ရင်းမြစ်များ
ပြင်ပလင့် သေနေသော ဆောင်းပါးများအားလုံး
ပြင်ပလင့် သေနေသော ဆောင်းပါးများ
ဤစာမျက်နှာကို ၂၅ ဩဂုတ် ၂၀၂၄၊ ၁၄၀၂ အချိန်တွင် နောက်ဆုံး ပြင်ဆင်ခဲ့သည်။
စာသားများကိုလိုင်စင်ဖြင့် ရရှိနိုင်ပြီး ထပ်ဆောင်းသတ်မှတ်ချက်များ ရှိနိုင်သည်။
အသေးစိတ်အတွက်အသုံးပြုခြင်းဆိုင်ရာ သတ်မှတ်ချက်များတွင် ကြည့်ပါ။
ကိုယ်ပိုင်ရေးရာ မူဝါဒ
ဝီကီပီးဒီးယား အကြောင်း
သတိပြုစရာများ
ဆော့ဖ်ဝဲလ်တီထွင်ရေးသားသူများ
စာရင်းအင်း
ကွတ်ကီး ထုတ်ပြန်ချက်
မိုလ်ဘိုင်း
ရှာဖွေရန်
ရှာဖွေရန်
သန်းကြွယ်၊ ဦး မြို့မ
ဘာသာစကား ၁ ခုအကြောင်းအရာအသစ် ထပ်ထည့်ရန်
တမ်းပလိတ်           တမ်းပလိတ်           တမ်းပလိတ်           တမ်းပလိတ်           တမ်းပလိတ်           တမ်းပလိတ်            တမ်းပလိတ်            တမ်းပလိတ်            တမ်းပလိတ်