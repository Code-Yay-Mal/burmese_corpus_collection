သာလွန်မင်း  ဝီကီပီးဒီးယား၀၁၂၃၄၅၆၇၈၉ ဇန်နဝါရီဖေဖော်ဝါရီမတ်ဧပြီမေဇွန်ဇူလိုင်ဩဂုတ်စက်တင်ဘာအောက်တိုဘာနိုဝင်ဘာဒီဇင်ဘာသာလွန်မင်းသာလွန်မင်းအပြင် ၃၇ မင်းတောင်ငူခေတ်ညောင်ရမ်းခေတ်ညောင်ရမ်းမင်းဆက်သာလွန်မင်းမာတိကာသို့ ခုန်သွားရန်ပင်မ မီနူးပင်မ မီနူး
ဘေးဘားသို့ရွှေ့ပါဝှက်ရန်
အညွှန်း
ဗဟိုစာမျက်နှာ
မာတိကာ
လက်ရှိဖြစ်ရပ်များ
ကျပန်းစာမျက်နှာ
ဝီကီပီးဒီးယား အကြောင်း
ဆက်သွယ်ရန်
ပါဝင်ပံ့ပိုးရန်
အကူအညီ
တည်းဖြတ်ခြင်း လေ့လာရန်
ပေါင်းကူးနေရာ
လတ်တလော အပြောင်းအလဲများ
ဖိုင်တင်ရန်
အထူး စာမျက်နှာများ
ရှာဖွေရန်
ရှာဖွေရန်
ပုံပန်းသွင်ပြင်
လှူဒါန်းမှု
အကောင့် ဖန်တီးရန်
အကောင့်ဝင်ရန်
ကိုယ်ပိုင် ကိရိယာများလှူဒါန်းမှု
ပံ့ပိုးရန်
အကောင့် ဖန်တီးရန်
အကောင့်ဝင်ရန်
ထွက်ပြီးသား တည်းဖြတ်သူများအတွက် စာမျက်နှာများပိုမို လေ့လာရန်
ဆွေးနွေးရန်
မာတိကာ
ဘေးဘားသို့ရွှေ့ပါဝှက်ရန်
အစပိုင်း
၁အမည်ရင်းမြစ်
၂တိုင်းပြည်တည်ငြိမ်ရေး ဆောင်ရွက်ခြင်း
၃ဘိသက်ခံယူခြင်းနှင့် ပုန်ကန်မှုများကို နှိမ်နှင်းခြင်း
၄အင်းဝသို့ နန်းရွှေ့ခြင်း
၅နန်းတွင်းပုန်ကန်မှု
၆နတ်ရွာစံခြင်း
၇သာလွန်မင်း၏ ဆောင်ရွက်ချက်များ
၈ကောင်းမှုတော်များ
၉မိဖုရား၊ ကိုယ်လုပ်နှင့် သားသမီးများ
၁၀ကိုးကား
သာလွန်မင်း
၆ ဘာသာစကားများ ၆ ခု
လင့်ခ်များကို တည်းဖြတ်ရန်
စာမျက်နှာ
ဆွေးနွေးချက်
မြန်မာဘာသာ
ဖတ်ရန်
ပြင်ဆင်ရန်
ရာဇဝင်ကြည့်ရန်
ကိရိယာများကိရိယာများ
ဘေးဘားသို့ရွှေ့ပါဝှက်ရန်
ဆောင်ရွက်ချက်များ
ဖတ်ရန်
ပြင်ဆင်ရန်
ရာဇဝင်ကြည့်ရန်
ယေဘုယျ
ဘယ်ကလင့်ခ်ထားလဲ
ဆက်စပ်သော အပြောင်းအလဲများ
ပုံသေလိပ်စာ
စာမျက်နှာ အချက်အလက်များ
ဤစာမျက်နှာကို ကိုးကားပြုရန်
အတိုကောက်  ရယူရန်
ပရင့်ပို့လွှတ်
စာအုပ်တစ်အုပ် ဖန်တီးရန်
အနေဖြင့် ရယူရန်
ပရင့်ထုတ်နိုင်သော ဗားရှင်း
အခြား ပရောဂျက်များတွင်
ဝီကီဒေတာ
ပုံပန်းသွင်ပြင်
ဘေးဘားသို့ရွှေ့ပါဝှက်ရန်
ဝီကီပီးဒီးယား မှ
သာလွန်မင်းမန္တလေး နန်းတော်အတွင်းရှိ ရုပ်တု
ဘုရင်နန်းသက်၁၉ ဩဂုတ် ၁၆၂၉  ၂၇ ဩဂုတ် ၁၆၄၈ရှေ့မင်းဆက်မင်းရဲဒိဗ္ဗဆက်ခံသူပင်းတလဲမင်း
မွေးဖွား၁၇ ဇွန်၊ ၁၅၈၄မြန်မာသက္ကရာဇ် ၉၄၆၊ နယုန်လဆန်း ၁၀ ရက်၊ တနင်္ဂနွေ၁ကွယ်လွန်၂၇ ဩဂုတ်၊ ၁၆၄၈အသက်၆၄မြန်မာသက္ကရာဇ် ၁၀၁၀၊ တော်သလင်းလဆုတ် ၁၀ ရက်၊ ကြာသပတေးအင်းဝထာဝရ အိပ်စက်ရာ နေရာ၂၉ ဩဂုတ် ၁၆၄၈အင်းဝနန်းတော်ကြင်ရာတော်ခင်မျိုးစစ်၂ခင်ထက်နှင်းခင်မြတ်ဆက်သားသမီးများပင်းတလဲမင်းပြည်မင်းနေမျိုးရဲကျော်၃ခင်မမင်းစစ်၃အပါအဝင် သားတော် ၁၁ ဦးနှင့် သမီးတော် ၂၀ ဦးအမည် အပြည့်အစုံသခင်ကြီး၄
စံအိမ်တောင်ငူခမည်းတော်ညောင်ရမ်းမင်းမယ်တော်ခင်ဘုန်းမြတ်၅ကိုးကွယ်မှုထေရဝါဒ ဗုဒ္ဓဘာသာ
သာလွန်မင်း၁၇ ဇွန် ၁၅၈၄  ၂၇ ဩဂုတ် ၁၆၄၈ သည်တောင်ငူမင်းဆက်တွင် အဋ္ဌမမြောက် ဘုရင်တစ်ပါး ဖြစ်သည်။ ထီးနန်းတက်ချိန် ၁၉ နှစ်တာ ကာလအတွင်း ၁၅၃၀ ဆယ်စုနှစ်ကာလမှ ဆယ်စုနှစ်တစ်စုကြာ စစ်တလင်းဖြစ်ခဲ့ရသော နိုင်ငံကို အောင်မြင်စွာ ပြန်လည်ထူထောင်နိုင်ခဲ့သည်။ သာလွန်မင်းသည် အုပ်ချုပ်ရေးပိုင်းသာမက နိုင်ငံ၏ စီးပွားရေးတွင်လည်း ပြုပြင်ပြောင်းလဲမှုများစွာ လုပ်ဆောင်နိုင်ခဲ့သည်။
၁၆၀၈ ခုနှစ်တွင်အနောက်ဘက်လွန်မင်းသည်ပြည်ကို သိမ်းယူခဲ့ပြီး သာလွန်အား ပြည်ကို အုပ်ချုပ်စေခဲ့သည် ၁၆၂၈ ခုနှစ်တွင် အနောက်ဘက်လွန်မင်းအား သားတော်မင်းရဲဒိဗ္ဗက လုပ်ကြံကာ ထီးနန်းသိမ်းပိုက်ခဲ့သည်။ ထိုစဉ်က သာလွန်မင်းသည် ညီတော်ဖြစ်သူ အင်းဝစားဖြစ်သော တောင်ငူ မင်းရဲကျော်စွာနှင့်အတူ ကျိုင်းတုံတွင် ရှမ်းစစ်သည်များနှင့် တိုက်ပွဲဖြစ်ပွားနေချိန် ဖြစ်သည်။ သို့သော်လည်း အနောက်ဘက်လွန်မင်း လုပ်ကြံခံရပြီးနောက် ထီးနန်းကို ပြန်လည်သိမ်းပိုက်ရန်နှင့် ကျူးကျော်ခြားနားနေသော ရခိုင်တို့အား နှိမ်နင်းရန်အတွက် ညီအစ်ကိုနှစ်ဦးမှာ ပဲခူးသို့ ပြန်လာခဲ့သည်။
၁၆၂၉ ခုနှစ်တွင် သာလွန်နှင့် မင်းရဲကျော်စွာတို့ ပဲခူးကို အောင်မြင်ပြီးနောက် မင်းရဲဒိဗ္ဗကို ကွပ်မျက်နိုင်ခဲ့သည်။၆ပဲခူးတွင် သာလွန်မင်းအား မွန်လူမျိုးတို့က လုပ်ကြံရန် ကြိုးပမ်းခဲ့ရာမှ မွန်လူမျိုးအမြောက်အမြားအား ကွပ်မျက်ခဲ့သည်။
၁၆၃၄ ခုနှစ်တွင် ထီးနန်းကိုအင်းဝသို့ ပြောင်းရွှေ့ကာ နန်းတက်ခဲ့ပြီး ညီတော် မင်းရဲကျော်စွာကို မဟာဥပရာဇာ အိမ်ရှေ့အရာ အပ်နှင်းခဲ့သည်။၆
၁၆၄၈ ခုနှစ် ဩဂုတ်လ ၂၈ ရက်နေ့တွင် မင်းရဲကျော်စွာ ကွယ်လွန်ခဲ့သဖြင့် သားတော်ပင်းတလဲကို အိမ်ရှေ့စံအဖြစ် အပ်နှင်းခဲ့သည်။ မင်းရဲကျော်စွာ၏ သားတော်က အိမ်ရှေ့အရာ အလိုရှိသဖြင့် ပုန်ကန်ခဲ့ရာ သာလွန်မင်းလည်း စစ်ကိုင်းသို့ ပြောင်းရွှေ့ခိုလှုံခဲ့ရသည်။ ပုန်ကန်မှုကို နှိမ်နင်းနိုင်ခဲ့ပြီးနောက် ပုန်ကန်ခြားနားသူများကို အရှင်လတ်လတ် မီးရှို့ကာ ကွပ်မျက်ခဲ့သည်။ ၁၆၄၈ ခုနှစ် အောက်တိုဘာလ ၁၉ ရက်နေ့တွင် သာလွန်မင်း ကွယ်လွန်ခဲ့ကာ သားတော် ပင်းတလဲမင်း ထီးနန်းတက်လာခဲ့သည်။
မင်းရဲအောင်တင်နတ်
သာလွန်မင်းသည် နေပြည်တော်အတွင်းအပြင်ရှိ စေတီပုထိုး၊ ရုပ်တု၊ ဆင်းတု၊ အရိယာသံဃာတို့အားလည်း ကြီးစွာသောအလှူကိုစီရင်တော်မူ၍ရက်လည်အောင်လှူတော်မူသည်။ နိုင်ငံတော်အလုံးရှိအရိယာသံဃာ၊ သီလဝံတို့အား 
ပရိက္ခရာရှစ်ပါးစီရင် တော်မူ၍လှူတော်မူသည်။ ဘိသိက်ခံပြီးနောက်ယိုးဒယားဘုရင်ထံသို့အမှာတော်ရေး၍ သံများစေလွှတ်ကာနှစ်ပြည့်တစ် ပြည်ချစ်ကြည်ရေးကို ဆောင်ရွက်တော်မူသည်။
သက္ကရာဇ် ၉၉၆ ခုနှစ်တွင် မော်လမြိုင်သား မွန်တို့ပုန်ကန်သည်ကိုနှိမ်နင်းပြီးနောက် ဟံသာဝတီနေပြည်တော်၌ရန်ဆူးရန်ညှောင့်သန့်စင်ကုန်ပြီဖြစ်သည်တစ်ကြောင်း၊ အောက်တလွှား၌စစ်မက် အရေးအရာများ၍ မြို့ရွာပျက်ကျေ လူနေနည်းပါးလာသည် တစ်ကြောင်း၊ ပဲခူးမြစ်သည်တိမ်ကောလာသည်နှင့် ပဲခူးမြို့မှာ သင်္ဘောဆိပ်မဟုတ်တော့ သဖြင့် အရောင်းအဝယ် ဆုတ်ယုတ်လာသည်တစ်ကြောင်းတို့ကြောင့် ခမည်းတော်နောင်တော်တို့၏အရိုက်အရာ ရတနာပူရအင်းဝနေပြည်တော်သို့ ထိုနှစ်ပြာသိုလတွင်ပြောင်း ရွှေ့နေရသည်။ နောက်အမြင့်စား တိုက်ပွဲတွင် ကျဆုံးသဖြင့်နန်းတော်သို့ပြန်ဝင်လေသည်။ ထိုသို့နန်းတွင်းပုန်ကန်မှုသတင်းကိုကြားသောအခါ ကသည်းစော်ဘွားလည်း သောင်သွပ်ကိုထိပါး တိုက်ခိုက်လာသည်။ သို့ရာတွင် မင်းတရားကြီးရဲမက်တို့ ချီတက်တိုက်ခိုက်လျှင် အတိုက်မခံဘဲဆုတ်၍နေသည်နှင့် ပြန်လာရသည်။
ဘိုးတော်ဆင်ဖြူများရှင်ဘုရင့်နောင်မင်းတရားကြီးချဲ့ထွင်တော်မူခဲ့သည့်နိုင်ငံတော်ကြီးကို သာလွန်မင်းတရား ကြီးသည်ရှေးကဖြစ်လာသောအကြောင်းနှင့်လက်ရှိအကျိုးတို့ကို ဆက်စပ်တွေးခေါ်ကာ ပြုစုပျိုးထောင်ခဲ့သည်။ နိုင်ငံ တော်ကြီးသည်စစ်ကို နှစ်ပေါင်းများစွာ မကြာခဏ တိုက်ခိုက်ခဲ့ကြရသဖြင့် လက်ပန်းကျ၍နေလေသည်။ ထိုစစ်တို့သည် လူဦးရေကို ယုတ်လျော့စေသည်။ စိုက်ပျိုးရေးကိုလည်းထိခိုက်စေသည်။ ထို့ကြောင့် သာလွန်မင်းတရားကြီးသည် နိုင်ငံတော်အတွက်လက်တွေ့လိုအပ်နေသောစီးပွားရေး ပြန်လည်ထူထောင်မှုနှင့် လူဦးရေအင်အားပြန်လည်ဖြည့်တင်းရေးတို့ကိုဆောင်ရွက်တော်မူသည်။ ထိုသို့မဆောင်ရွက်မီ လက်ရှိအခြေအနေမှန်ကိုသိရှိရန် 
သက္ကရာဇ် ၉၉၉ ခုနှစ်တွင် နိုင်ငံတော်လူဦးရေ၊ အိမ်ခြေ၊ မြေအကျယ်အဝန်း၊ ထွက်သည့်အသီးအနှံ၊ စီးပွားရေးအခြေအနေနှင့်ပေးဆောင်ရသည့် အခွန်အတုတ်တို့ကို စစ်သည့်စစ်တမ်းတစ်ခုကိုကောက်ယူတော်မူသည်။ ယခုခေတ် သန်းခေါင်စာရင်းမျိုးပင်ဖြစ်သည်။
စစ်တမ်းအားဖြင့်နိုင်ငံတော်လူဦးရေအခြေအနေကို သိရှိပြီးနောက်တစ်နှစ်တွင်လူဦးရေတိုးတက်ရေးအတွက်နိုင်ငံ အတွင်းရှိယောက်ျား မိန်းမအပျို လူပျိုကလေးသူငယ်၊ မုဆိုးဖို၊ မုဆိုးမတို့ကိုအသက်အပိုင်းအခြားနှင့်စာရင်း
ကောက်ယူပြီးနောက်အောက်ပါမင်းမိန့်တစ်ခုကိုထုတ်ပြန်လေသည်။
ငါဘုရင်မင်းမြတ်၏နိုင်ငံတော်အတွင်းတွင်လစ်လပ်နေသည့်အိမ်ထောင်ပျက်မုဆိုးဖို၊မုဆိုးမများကိုသင့်လျော်ရာအိမ်ထောင်ချရမည်။ အရွယ်ရောက်သော သားပျိုသမီးပျိုများကို မိဘအုပ်ထိန်းသူတို့ကထိမ်းမြားပေးကြရမည်။ မထိမ်းမြားပေးလျှင် လေလွင့်တတ်သည်။ ဤသို့အလစ်အလပ်မရှိကြမှသာလျှင် နိုင်ငံတော်လူဦးရေတိုးလိမ့်မည်။
သာလွန်မင်းတရားကြီးသည် လူဦးရေတိုးတက်မှုကို ဆောင်ရွက်သကဲ့သို့ပင် စီးပွားရေးတိုးတက်မှုကိုလည်း ဆောင်ရွက်ခဲ့သည်။ လယ်ယာလက်ကိုင်မရှိသော ဆင်းရဲသားများအား လယ်ယာရရှိ၍လုပ်ကိုင်စားသောက်နိုင်ရေး၊ အသီးအနှံထွက်သောအင်အားပိုမိုများပြားရေး၊ နိုင်ငံနှင့်တကွ နိုင်ငံသားများကအသုံးအစွဲချွေတာရေးတို့ကို အဓိကထား၍ ဆောင်ရွက်တော်မူသည်။ မင်းတရားကြီး၏အမိန့်အရမြို့ရွာကြီးကြပ်ကွပ်ကဲသော ပုဂ္ဂိုလ်ကြီးငယ်တို့သည် မိမိတို့ဆိုင်ရာမြို့ရွာဒေသတို့တွင် လယ်ယာလုပ်ကိုင်စားသောက်သူတို့ဦးရေကို စစ်ဆေးမှတ်သားပြီးနောက်၊ ထိုသူတို့အတွက်လုပ်ကိုင်ရန် လယ်ယာမရှိလျှင်ဖြစ်စေ၊ နေထိုင်စားသောက်ရန် အတိဒုက္ခကြုံတွေ့လျှင်ဖြစ်စေ၊ မြေယာရရှိစေရန် နှင့်စားသောက်မှုချောင်ချိစေရန် စီမံနှိုးဆော်၍ရပ်ရွာ၏အကူအညီဖြင့် ဆောင်ရွက်ပေးကြရသည်။ ထို့ပြင်လယ်သမား ယာသမားများအား လယ်ယာလုပ်ကိုင်နေစဉ် မင်းမိန့်ပင်ဖြစ်စေ၊ အလုပ်ကိုထိခိုက်စေမည့် အနှောင့်အယှက်မျိုးမပြုရန် အမိန့်ထုတ်ဆင့်ထားသဖြင့် လယ်ယာသမားများ စိတ်အေးချမ်းသာစွာလုပ်ကိုင်နိုင်သောကြောင့် မင်းတရားကြီး လက်ထက်တွင် နိုင်ငံတော်၌ စားရေရိက္ခာပိုမိုထွက်ရှိကာ စီးပွားရေး တောင့်တင်းလာလေသည်။
နိုင်ငံတော်၏ဝမ်းဖြစ်သော ကျောက်ဆည်လယ်တွင်းနယ်များကို တိုးချဲ့ပြင်ဆင်ကာ စစ်ပွဲတွင်လက်ရမိသောသုံ့လူတို့ကို ကျောက်ဆည်နယ်တွင် နေရာချထား၍ ဆည်မြောင်းတို့ကို စောင့်ရှောက်ကြည့်ရှုစေသည်။ စစ်မက်အရေးရှိလျှင်လည်း လက်နက်ကိုင်အဖြစ် အမှုတော်ကိုထမ်းရွက်စေသည်။ မင်းတရားကြီးသည် ပြည်သူလူထုအား စီးပွားဥစ္စာတိုးတက်အောင် ဖန်တီးပေးရုံမက၊ ရရှိသောဥစ္စာကို ချွေချွေတာတာသုံးစွဲရန်စံနမူနာပြခဲ့သည်။ တစ်ခါသော်မင်တရားကြီးသည် စစ်ကိုင်းဘက်သို့ ထွက်တော်မူစဉ်စစ်ကိုင်းမြို့အရှေ့ဘက်ကျောက်ဆတ်ရွာ၌ ဆင်းရဲသားအိမ်ရှင်မတဦးသည် လမ်းပေါ်၌ ထမင်းရည်ငှဲ့နေသည်ကိုမြင်တော်မူသောကြောင့် ထမင်းရည်ကိုကလေးငယ်များ၊ သို့မဟုတ်မွေးထားသောခွေးဝက် စသည်တို့အား တိုက်ကျွေးနိုင်ပါလျက် အလဟဿစွန့်ပစ်ရမည်လောဟု ကြိမ်ဒဏ် ၁ဝ ချက်ရိုက်၍ ငွေ ၃ဝ မျှသနား ခဲ့ဖူးလေသည်။ ထို့ပြင်အခါတစ်ပါး သမီးတော်သည် ခါသာပိတ်အင်္ကျီကိုဝတ်ဆင်လျက် ရွှေနန်းတော်တိုင်ကိုမှီ၍ ထိုင်နေသည်ကိုတွေ့သောအခါ ကျေးတော်ကျွန်တော်မျိုး ဆင်းရဲသားတို့ထံမှရသော အခွန်တော်ငွေနှင့်ဝယ်သော အဝတ်အစားကိုမရိုမသေ ဝတ်ရကောင်းလောဟု ပရိသတ်အလယ်၌ နှုတ်ပစ်တင်တော်မူရုံမက သုံးရက်လုံးလုံးသမီးတော်အားစကား မပြောဘဲနေလေသည်။
မင်းတရားကြီးသည် အဝင်အထွက်အဖြောင့် အကောက်မညီညွတ်၊ ကျနစွာမပိုင်းခြား မသတ်မှတ်ထားသေး ၍ ရှုပ်ရှက်ခတ်အရောရောအနှောနှော ဖြစ်နေသော မြို့ရွာနယ်ပယ် အပိုင်းအခြားများကိုလည်း အသေအချာဖြစ်စေရန် ပြုပြင်စီမံတော်မူသည်။ မြို့ကြီးများကို အရပ်လေးမျက်နှာပတ်လည် သောင်းတိုင်အတွင်းကိုသာ စီရင်တော်မူလေသည်။ စာချီ၊စာမြင်၊ ကလန်၊ သံပြင်၊ မြေတိုင်၊ မြေသိမ်းတို့နှင့်စီရင်သည့်တိုင်းခရိုင်များမှာ အရပ်လေးမျက်နှာ ငါးတိုင်ပတ်လည်အတွင်းကိုသာ စီရင်တော်မူလေသည်။ ဆယ်ပြုမြို့ရွာ၊ ရာပြုမြို့ရွာ၊ တိုက်ဝင်မြို့ရွာ၊ ကျေးသီး မြို့ရွာများနှင့်ပြည့်ရတိုင်၊ မြောင်းမြမြို့၊ မှော်ပီမြို့၊ မော်လမြိုင်မြို့၊ သန်လျင်မြို့၊ ဒဂုန်ဆံတော်တည်ရာကုန်း၊ သူရဲ၊ကြံ ခင်း၊ ဂူထွက်၊ ဓနုဖြူ၊ခဲပေါင်မှစ၍ ၁၅၇ မြို့အဝင်တိုက် ၁၄ တိုက်၊ မင်းပြုံးသုံးတိုက်၊ သံလျင်သုံးတိုက်၊ ဟံသာဝတီခုနစ်တိုက်၊ မုတ္တမခုနစ်တိုက်၊ ပုသိမ်ခုနစ်တိုက်၊ ဒလသုံးတိုက်၊ ကိဉ္ဇိပူရသုံးတိုက်၊ သုဓမ္မဝတီသုံးတိုက်၊ တိကုမ္ဘနှစ်တိုက်၊ ကေတုမတိလေးတိုက်၊ လင်းဇင်း ၅၇ တိုက်၊ ရေးနှစ်တိုက်စသည်ဖြင့်ခန့်ခွဲကာ မြောက်ဘက် မြင်းမြေ၊ တောင်ဘက်မြင်းမြေ၊ တောင်ငူမြင်းမြေ၊ ရွှေပြည်ကြီးမြင်းမြေစသည်များ၊ ဝင်းတော်လေးရပ်ဒိုင်းစု လမိုင်းစု၊ ကိုယ်ရံတော်သေနတ်၊ လှေ၊ ကတ္ထူများမှစ၍ မြေပယ်နယ်မှန်သမျှအစုသားတို့မှာတရွာလျှင် အရပ်လေးမျက်နှာနှစ်တိုင် စီ၊ ငါးရွာတွင်းစီရွာကိုအလယ်ထား၍ နယ်လေးရပ်ဖြစ်စေတော်မူသည်။
ဤသို့ပြုပြင်မှုများ၊ ပြန်လည်ထူတောင်မှုများကို ဆောင်ရွက်ခဲ့သဖြင့် ထိုမင်းလက်ထက်တွင် နိုင်ငံတော်သည် ပုဂံခေတ်မှာကဲ့သို့ များစွာစည်ကားသာယာလေသည်။ ယင်းသို့စီးပွားရေးဘက်တွင် တိုးတက်ဖွံ့ဖြိုးလျက်ရှိခြင်းကြောင့် ဒပ်ချ်အရှေ့အိန္ဒိယကုမ္ပဏီသည် သန်လျင်၊ ဟံသာဝတီနှင့် အင်းဝတို့တွင်လည်းကောင်း၊ ဗြိတိသျှအရှေ့အိန္ဒိယကုမ္ပဏီသည် သန်လျင်၌လည်းကောင်း လာရောက်ရောင်းဝယ်ဖောက်ကားကြ သည်။
အမည်ရင်းမြစ်
ပြင်ဆင်ရန်
သတိုးဓမ္မရာဇာဘွဲ့ဖြင့် နန်းတက်သည်တိုင် သာလွန်မင်း၁၆၃၂၁၆၄၈ဟုခေါ်ကြခြင်းမှာ တိုင်းကားပြည်ရွာ အသာလွန်သောကြောင့်လည်းကောင်း၊ ရွှေနန်းတော်ထက်တွင် သာယာစွာ လွန်ရသောကြောင့်လည်းကောင်း သာလွန်မင်း ဟုခေါ်ခြင်းဖြစ်သည်ဟု ဆိုသည်။ ငယ်အမည်ရင်းမှာ မင်းရဲသင်္ခသူ၇ဖြစ်သည်။
တိုင်းပြည်တည်ငြိမ်ရေး ဆောင်ရွက်ခြင်း
ပြင်ဆင်ရန်
သာလွန်မင်းသည် နောင်တော်အနောက်ဘက်လွန်မင်းအား တူတော်မင်းရဲဒိဗ္ဗက လုပ်ကြံနန်းတက်သည်ကို နှိမ်နှင်းပြီးနောက် နန်းတက်သည်။ နန်းတက်စတွင် ဘိသက်ခံကာ ဘုရင်အဖြစ်ရယူခြင်းမရှိပဲ လေးနှစ်၁၆၂၈ မှ ၁၆၃၃ထိတိုင် တိုင်းပြည်စည်းရုံးရေးကို ဆောင်ရွက်ခဲ့သည်။
ဟံသာဝတီနန်းတော်သို့ရောက်လျှင် မင်းရဲဒိဗ္ဗ၏ကျွန်များ အနက်အပြစ်ရှိသူများကို ထိုက်သင့်သည့် အပြစ်ဒဏ်များပေးသည်။ ချီးမြှောက်သင့်သူများကို ချီးမြင့်မြှောက်စားသည်။ရခိုင်မှ သံတမန်များကို လက်ခံတွေ့ဆုံသည်။ မြန်မာသံအမတ်များကိုလည်း ရခိုင်သို့ စေလွှတ်သည်။ ထိုနောက်ဇင်းမယ်သို့ တဖန်သွားရောက်ကာ ပုန်ကန်မှုများကို နှိမ်နှင်းသည်။ ထိုနောက် ရှမ်းပြည်နယ်အရှေ့ပိုင်းဒေသများ နှင့်ဇင်းမယ်တစ်ဝိုက်တွင် ငြိမ်ဝပ်ပိပြားစေရန် ဆောင်ရွက်သည်။
ဘိသက်ခံယူခြင်းနှင့် ပုန်ကန်မှုများကို နှိမ်နှင်းခြင်း
ပြင်ဆင်ရန်
ခရစ်နှစ် ၁၆၃၃၊ဒီဇင်ဘာ၊ ၁၄တွင်မှ ဟံသာဝတီနန်းတွင် ဘိသက်ခံကာ မင်းအဖြစ်ခံယူသည်။ ဘိသိက်ဥကင်ဖွင့် အခမ်းအနားတွင် မြန်မာအမတ်၊ မွန်အမတ်၊ ယွန်းအမတ် များခြံရံကာ ဆင်ယင်ကျင်းပခဲ့သည်။ ထိုနောက် ယိုးဒယားသို့ သံစေလွှတ်သည်။ သို့သော် ဟံသာဝတီတွင် နန်းတက်၍ မကြာမှီတွင် ပုန်ကန်မှုများနှင့် ရင်ဆိုင်ရသည်။ ပုန်ကန်သူများ မော်လမြိုင်သို့ ပြေးသည်ကို လိုက်လံနှိမ်နှင်းရသေးသည်။
အင်းဝသို့ နန်းရွှေ့ခြင်း
ပြင်ဆင်ရန်
၁၆၃၄တွင် သာလွန်မင်းသည် မင်းနေပြည်တော်ကို ဟံသာဝတီမှအင်းဝသို့ တဖန်ပြန်လည်ပြောင်းရွှေ့စံမြန်းသည်။ နန်းတော်၏ အစီအရင်များ စီရင်ပြီး၁၆၃၅တွင်မှ အင်းဝနန်းကို သိမ်းပိုက်စိုးစံသည်။ ညီတော်မင်းရဲကျော်စွာကို အိမ်ရှေ့အရာပေးကာ မှူးမတ်များကို ဘွဲ့အမည်နှင့်တကွ ချီးမြှင့်လေသည်။ ၁၆၃၆တွင် ကောင်းမှုတော် ရာဇစူဠာမဏိစေတီစစ်ကိုင်းကောင်းမှုတော်ကို အုတ်မြစ်ချသည်။
နန်းတွင်းပုန်ကန်မှု
ပြင်ဆင်ရန်
အင်းဝသို့ရောက်ပြီး ကုသိုလ်ကောင်းမှုများ ဆောင်ရွက်နေစဉ် ညီတော်အိမ်ရှေ့မင်း မင်းရဲကျော်စွာ ကွယ်လွန်သဖြင့် သားတော် ပင်းတလဲမင်းသားအား အိမ်ရှေ့အရာပေးသည်။ ထိုအခါ နန်းရရန် မျှော်မှန်းသည့် အမြင့်စားရှင်တရုတ်က လူသူစုဆောင်းကာ ပုန်ကန်သည်။ သာလွန်မင်းလည်း အငိုက်မိကာ အားမတန်သဖြင့် လေးထပ်ကျောင်းသို့ဝင်ရောက်ခိုလှုံသည်။ သို့သော် လေးထပ်ကျောင်းဆရာတော်ကြီးက လောကီနှင့် လောကုတ္တရာ မရောယှက်လိုသဖြင့် ခိုလှုံခွင့်မပေးချေ။ ထို့ကြောင့် စံကျောင်းသို့ပြောင်းရွှေ့ခိုလှုံရသည်။ စံကျောင်းဆရာတော်မှာ လောကီဆန်သည့် ပွဲကျောင်းဆရာတော်ဖြစ်သည့် အတွက်နောက်ပါရဟန်းများကို စုစည်းကာ တုတ်ဓားလက်နက်များဖြင့် သာလွန်မင်းနှင့် မှူးမတ်များကို စောင့်ရှောက်ပေးသည်။ မြို့တွင်းတွင်ကျန်ရှိနေခဲ့သည် မှူးမတ်များလည်း အမြင့်စားကိုကြောက်ရွံသဖြင့် နေကြရသော်လည်း မင်းတရားကြီးကို သစ္စာခံကြောင်း တိတ်တဆိတ်လျှောက်တင်ကြသည်။ ထိုပုန်ကန်မှုကို မှူးမတ်များရွတ်ရွတ်ချွံချွံ ထမ်းဆောင်နှိမ်နှင်းသဖြင့် ရှင်တရုတ်ကျဆုံးပြီး အောင်မြင်သည်။ ထို့နောက် လေးထပ်ကျောင်းနှင့် စံကျောင်းတို့တွင် အလှုကြီးများပေးကာ လေးထပ်ကျောင်းဆရာတော်ကိုသံသရာဆရာတော်၊ စံကျောင်းဆရာတော်ကို ပစ္စုပ္ပန်ဆရာတော်ဟူ၍ ခေါ်ဝေါ်ချီးကျူးလေသည်။
ထိုပုန်ကန်မှုပြီးနောက် မြောက်ပိုင်းမှ ကသည်းလူမျိုးတို့ ကျူးကျော်လာသည်ကို တိုက်ခိုက်နှိမ်နှင်းရသေးသည်။ သို့သော် အလွယ်တကူသာ တိုက်ယူလိုက်ရပြီး အောင်နိုင်သည်။
နတ်ရွာစံခြင်း
ပြင်ဆင်ရန်
ထိုပုန်ကန်မှုအပြီး တစ်နှစ်အကြာ ၁၆၄၈တွင် သာလွန်မင်း အင်းဝနန်းတော်တွင် နတ်ရွာစံသည်။ နန်းသက် ၁၉နှစ်၊ သက်တော် ၆၅နှစ် အဝင်တွင်ဖြစ်သည်။ နတ်ရွာစံလျှင် သားတော် အိမ်ရှေ့မင်းပင်းတလဲမင်းက နန်းဆက်ခံသည်။
သာလွန်မင်း၏ ဆောင်ရွက်ချက်များ
ပြင်ဆင်ရန်
အကျယ်တဝင့် ဖော်ပြထားသောဆောင်းပါးသာလွန်မင်းလက်ထက် အမိန့်ပြန်တမ်းများ
သာလွန်မင်းလက်ထက် ၁၆၃၇တွင် ပထမဆုံးသော သမိုင်းဝင် လူဦးရေ နှင့် မြေယာစစ်တမ်းများကို စတင်ကောက်ယူခဲ့သည်။ ထို့ပြင် အမှုထမ်းအရာထမ်းများ၏ လုပ်ပိုင်ခွင့်နှင့်  တာဝန်ဝတ္တရားများကို အမိန့်ပြန်တမ်းများဖြင့် တိကျစွာ ထုတ်ပြန်ကြေညာပေးခဲ့သည်။ ထို့ပြင်စစ်သည်စုဆောင်းရေးနှင့် ပတ်သက်၍လည်း တိကျသည့် အချိုးအစားနှင့် လက်နက်အမျိုးအစားတို့ကို သတ်မှတ်ပြဋ္ဌာန်းပေးသည်။ ထင်ရှားသည့် ပြန်တမ်းပါ အမိန့်များမှာ
ငှက်သည် အသီးရှိကာသာအပင်တွင် နားသကဲ့သို့ အခွန်ခံသောရွာကိုသွား၍ ပြန်မကြည့် ငှက်ကဲ့သို့ မရှိစေနှင့်။ စားဟန်သာတတ်စေ။ ရွာပြည်ကိုမပြု၊ စားရသောက်ရအောင်သာ စီရင်သော် ကွပ်မည်။ ဟူ၍လည်းကောင်း
ပြည်တွင်းတိုင်းရေးစသော ဆင်းရဲသားတို့ကို ညှဉ်းပန်းနှိပ်စက်၍ မြို့ရွာတွင် မနေဝံ့ ထွက်သွားသည်များကို ရွှေနားတော်ကြားလျှင် ဝန်တို့နှစ်ခွန်းချေရမည်မမှတ်နှင့်။ ကြီးစွာသော ရာဇဝတ်တော်ကို ခံရလိမ့်မည်။ဟူ၍လည်းကောင်း ပါရှိခဲ့သည်ကိုတွေ့ကြရသည်။
ကျောက်ဆည်ဒေသတွင် လယ်ယာလုပ်ငန်းများ ပြန်လည်ထူထောင်နိုင်ရန် အားထုတ်ဆောင်ရွက်ပေးသည်။ အထက်တွင် ဆိုခဲ့သည့်အတိုင်း စစ်တမ်းများကောက်ယူပြီး ကျောက်ဆည်နယ်ကို ဗဟိုပြုကာ လုပ်ကိုင်စားသောက်ရန် နေရာချထားပေးသည်။ ထိုမျှမက ဝေးလံသည့် ဒေသများမှ လူအများကို အင်းဝနှင့် ကျောက်ဆည်ဒေသတစ်ဝိုက်တွင် အတည်တကျနေထိုင်စေသည်။
မင်းတရားကြီးလက်ထက် ပညာရှင်များအား မြှောက်စားအားပေးသဖြင့် စာဆိုပုဂ္ဂိုလ်ကျော်များထွန်းကားသည်။ ဝေဿန္တရာပျို့ရေးသားတော်မူသော တောင်ဖီလာဆရာတော်၊ ရတနာကရဝတ္ထုရေးသော 
သဒ္ဓမ္မာလင်္ကာရ ဆရာတော်၊ မင်းလှနုယဉ်ပျို့ရေးသော ရှင်ကရဝိကစသည်တို့ဖြစ်သည်။ တောင်ဖီလာဆရာတော်နှင့် ကိုင်းရွာသား မနုရာဇာတို့ စီရင်ရေးသားသော မနုသာရ ရွှေမျဉ်းဓမ္မသတ်ကျမ်းလည်း မင်းတရားကြီးလက်ထက် 
ပေါ်ထွက်ခဲ့သည်။၈
ကောင်းမှုတော်များ
ပြင်ဆင်ရန်
မင်းတရားကြီးသည် နိုင်ငံတော်စီးပွားဖွံ့ဖြိုးမှုကို အဘက်ဘက်မှ ဆောင်ရွက်တော်မူရုံမက ကုသိုလ်တော်အမှုတို့ကို ပြုတော်မူသည်။ ၉၉၈ ခုနှစ်တော်သလင်းလတွင် ဧရာဝတီမြစ်၏မြောက်ဘက်အင်းဝရွှေမြို့တော်၏ မြောက်ဘက် မစူးလွန်း၊အနောက်ဘက်ခပ်ယွန်းယွန်း တန့်တည်အရပ်၌ ယခုစစ်ကိုင်းမြို့မြောက်ဘက်ခြောက်မိုင်ကွာ ၌အမြဲကိုးကွယ်တော်မူသော စွယ်တော်၊ ဆံတော်နှင့် ဓာတ်တော်မွေတော်၊ ရတနာစေတီတော်တို့ကို ဌာပနာ၍ ရာဇမဏိစူဠာစေတီဘွဲ့ခံ ကောင်းမှုတော်စေတီကြီးကို တည်ထားကိုးကွယ်သည်။
မဟာရံတံတိုင်းဝန်းကျင်၌ မှန်ကင်း အထွတ်ရှိသော ပြုဗ္ဗာဝန်၊ ဒက္ခိဏဝန်၊ပစ္ဆိမာဝန်၊ ဥတ္တရာဝန်၊ ဟူသော ကျောင်းကြီး လေးရပ်နှင့်ကျောင်းရံ ၄ဝ ဆောက်လုပ်လှူဒါန်းတော်မူသည်။ ကောင်းမှုတော်ဘုရားကို ၁ဝဝ၈ ခုနှစ်တွင် အုတ်များ အပြီးသတ်သော်လည်း ၁ဝဝ၉ ခုနှစ်တွင်အိမ်ရှေ့မင်းနတ်ရွာစံ၍ နန်းတွင်းပုန်ကန်မှုဖြစ်နေသဖြင့် ထီးတော်မတင်ရချေ။ ၁ဝ၁ဝ ပြည့်နှစ်တွင် ထီးတင်ရန် စီမံသော်လည်း ထီးတော်မတင်ရမီ ထိုနှစ်တော်သလင်းလဆန်း 
၁ဝ ရက်နေ့တွင် သက်တော် ၆၇ ခုနှစ်၊ စည်းစိမ်တော် ၁၉ နှစ်၌ မင်းတရားကြီးသည်ရုတ်တရက်နတ်ရွာစံလေသည်။ စေတီတော်ကြီးကို သားတော်ပင်းတလဲမင်း လက်ထက်တွင် ထီးတင်နိုင်လေသည်။ ယင်းသို့ရွှေနန်းထက်၌ 
ညင်ညင်သာသာ စံလွန်တော်မူသောကြောင့် သာလွန်မင်းတရားဟုတွင်ကြောင်းဖြင့်ဆိုကြသည်။ အချို့ကလည်း တိုင်းကားပြည်ရွာကို အလွန်အကဲ သာယာအောင်ဆောင်ရွက် တော်မူသောကြောင့်သာလွန်မင်းဟု တွင်ကြောင်းယူဆကြသည်။
မင်းတရားကြီး၏ အခြားကောင်းမှုတော်တို့ကား တောင်ပလူတောင်ဘီလူးအရပ်မှ ရွှေကျောင်းတော်၊ ပင်းယ ရွေွှစည်းခုံမှ ရွှေကျောင်းတော်၊ မဟာမြတ်မုနိဘုရား အနောက်ဘက်မှ လေးထပ်ကျောင်း၊ ရွှေမောဓောဘုရားအရပ် 
လေးမျက်နှာ၌ ဆောက်လုပ်သောကျောင်းတော်ကြီးများ၊ ဇင်းမယ်ကျိုင်းသေဉ် စသည်မှ ကျောင်းတော်ကြီးများ၊ စစ်ကိုင်း ရှင်ဖြူရှင်လှဘုရား၏ အရှေ့မြောက်ယွန်းနှင့်ပုညရှင်စေတီ အရှေ့ဘက်မှ ကျောင်းတော်ကြီးများဖြစ်သည်။ ထို့ပြင် ဒဂုန်ဆံတော်ရှင်၊ ပြည်ရွှေဆံတော်၊ တောင်ငူရွှေ ဆံတော်၊ပုဂံရွှေစည်းခုံ၊ အညာသီဟတော၊ ပဲခူးရွှေသာလျောင်း အစ ရှိသော စေတီတော်တို့၌လည်း ရွှေအပြည့် မွမ်းမံတော်မူသည်။ ပိဋကတ်တော်တို့ကိုလည်း 
ကျမ်းတတ်ဆရာတော်တို့အား တည်းဖြတ်စေ၍ ရွှေဖြင့်ပြီးသော ပိဋကတ်တိုက်တော်ကြီး၌ ထားတော်မူသည်။ မင်းတရားကြီးလျှောက်ထား တောင်းပန်သဖြင့် ပထမတောင်ဖီလာဆရာတော် စသောဆရာတော်ကြီး 
လေးပါးတို့သည် မင်းဘူးစက်တော်ရာဒေသမှ တောခြုံများရှင်းလင်း၍ စက်တော်ရာနှစ်ဆူကို ရှာဖွေတွေ့ရှိတော်မူကြသည်။
မိဖုရား၊ ကိုယ်လုပ်နှင့် သားသမီးများ
ပြင်ဆင်ရန်
မိဖုရားကိုယ်လုပ် ၁၃ ယောက်မှ သားတော် ၁၂ ယောက်၊ သမီးတော် ၁၀ ယောက်တို့ကို အောက်ပါအတိုင်း မြင်သည်၉
ရာဇာမဏိစူဠာဒါယကာတော်ဤသို့ များမြတ်သော ကောင်းမှုနှင့် ပြည့်စုံတော်မူသော၊ တိုင်းကြီးပြည်ကြီးအပေါင်း ထီးဆောင်း မင်းတကာတို့၏အရှင် ဖြစ်တော်မူသော၊ သီရိသုဓမ္မရာဇာ မဟာဓိပတိ အမည်တော် ရှိသော ရေမြေ့သခင် ဘဝရှင် မင်းတရားကြီးဘုရား၊
မြောငယ်ကတော် ခင်မျိုးစစ်တွင် မြင်သည့်သမီးတော် ဘုန်းဝေလု သီလဒေဝီခံ ၉၉၇၊ ၃၊ ၁ ဖွား တစ်ပါး၊ မြောက်သားတော်ကား စဉ့်ကူမင်းကြီး မင်းရဲနော်ရထာ။
မောင်တော် သခင်ကျော် ၉၆၉၊ ၁၆၁ ဖွား ခမည်းတော်ဘုရားတွင် မင်းရဲရန္တမိတ် အမည်နှင့် ပင်းတလဲမြို့ကို ကံကျွေ၊ ခံရသည် တစ်ပါး မင်းဖြစ်၊ မြောက်သားတော်ကား ခမည်းတော်ဘုရား သမီးတော် ခင်နဲကူ မိဖုရားဖြစ်၊
နှမတော် မင်းဖြူ ၉၇၇၊ ၁၉၊ ၃ ဖွား အိမ်ရှေ့ မိဖုရား တစ်ပါး၊ မြောက်သားကား အမည်းတော်ဘုရား သားတော် သခင်ဖြူ၊ ပြင်စည်မင်းကြီး၊ နောက် အိမ်ရှေ့နေသည်။   သားတော် ၁ ပါး။ သမီးတော် ၂ ပါး။ ပေါင်း ၃ ပါး
မိုးနဲစော်ဘွား စဝ်လှခမ်း ဝ်လမ်း သမီး မြောကြီးကတော် ခင်သက်နှင်း င်းသင်င် တွင် မြင်သည့်သားတော် မင်းရဲနရသီဟ၊ ၉၆၅၊ ၁ဝ သွား ခုနစ်နှစ်တွင် လွန်သည် တစ်ပါး။
ညီတော် သခင်ဖြူ ၉၇၂၊ ၃၊ ၉၊ ၄ ဖွား၊ ခမည်းတော်ဘုရားတွင် ပြင်စည်မြို့ကို ကံကျွေးခံရသည် တစ်ပါး၊ နောက် နောင်တော်ဘုရားတွင် အိမ်ရှေ့နေသည်။ မြောက်သားတော်ကား ခမည်းတော်ဘုရား သမီးတော် မင်းဖြူ၊
နှမတော် ခင်ပန်းဖြူ မိဖုရားဖြစ်သည် တစ်ပါး။
ညီမတော် ခင်မရွှေဆင်းတု ၉၀ဝ၊ ၁၊ ၂၊ ၁ များ တစ်ပါး၊ မြောက်သားတော်ကား အနောက်ဘက်လွန် မင်းတရားကြီးဘုရား သားတော် မင်းရဲ အောင်ထင်၊ စည်ပုတ္တရာမင်းကြီး။
သားတော် ၂ ပါး၊ သမီးတော် ၂ ပါး၊ ပေါင်း ၄ ပါး။
ပြည် ရန်နိုင်မင်း မိဖုရားညီမ ဝါဘိုးကတော် ခင်ထွေးလှတွင် မြင်သည့်သားတော် သခင်ညို၊ ၉၇၃၊ ၈၊ ၂၊ ၁၊ ၅ ဖွား၊ ခမည်းတော်တွင် တိုင်တားမြို့ကို စားသည်။ နောက် ကန္နီမြို့ကို စားသည် တစ်ပါး၊ မြောက်သားတော်ကား မင်းရဲကျော်စွာ့ သမီးတော် ခင်မဖြူ။
ညီတော် သခင် နေမျိုးဒတ္တ၊ ၉၈၄၊ ၅၊ ၃ဝ ဖွား၊ နောက် တိုင်တားမြို့ကို စားသည် တစ်ပါး၊ မြောက်သားတော်ကား မင်းရဲကျော်စွာ သမီးတော်အငယ် ခင်မရွှေပချုပ်။   သားတော် ၂ ပါး။
အိမ်ရှေ့ ပေါကတော်သမီး ခင်လှစံတွင် မြင်သည့်သားတော် သခင်တရုပ်၊ ၉၇၉၊ ၀၊ ၅၄၊ ၄ ဖွား၊ ခမည်းတော်ဘုရားတွင် အမြင့်ကို စားသည်။ နောက် ပုန်စားသည် တစ်ပါး။ မြောက်သားတော်ကား ခမည်းတော်ဘုရား သမီးတော် ခင်မဆင်အင်ဖြိုး။
နှမတော် ဘုန်းနိုင်သစ် ၉၈၁၊ ၁၁၊ ၇၆ ဖွား၊ ၂၂ နှစ်လွန် တစ်ပါး။   သားတော် ၁ ပါး၊ သမီးတော် ၁ ပါး၊ ပေါင်း ၂
ပင်းယမင်းသမီး ခင်မြတ်ဆက်တွင် မြင်သည့်သားတော် သခင်ဇေယျဝရ ၉၈၁၊ ၃၊ ၁၄၊ ၁ ဖွား  ခမည်းတော်ဘုရားတွင် တလုပ်ကိုစားသည်၊ နောက် အမြင့်ကိုစားသည် တစ်ပါး၊ မင်းဖြစ်။ မြောက်သားကား မင်းရဲနော်ရထာ သမီးတော် ခင်မမင်းလတ်၊ မိဖုရားဖြစ်၊
ညောင်ပင်ဆိပ် ကတော် အစ်မ ရှင်လှညီတွင် မြင်သည့်သမီးတော် ခင်မဆင်အင်ဖြိုး ၉၊ ၈၁၊ ၅၊ ၄၊ ၁ ဖွား၊ တစ်ပါ။ မြောက်သားတော်ကား ခမည်းတော်ဘုရား သားတော် အမြင့်မင်း သခင်တရုပ်။
ပုဂံနန်းရိုး၊ နေမျိုး အစဉ်ဖြစ်သော ဒွါရာဝတီ အိမ်ဖြူရှင် ဘယရန္တမိတ်မြေ၊ စွယ်တော်ရောက်ကတော်သား ရှင်ရန်ငူ၊ သမီးတော် မင်းလတ်တွင် မြင်သည့်သားတော် သခင်နေမျိုးရဲကျော် ၉၇၃၊ ၈၊ ၈၊ ဝ ဖွား၊ မင်းရဲအောင်ထင်၊ နောက် စည်ပုတ္တရာမြို့ကို ကံကျွေးခံရသည် ဇင်းမယ်ဘုရင်ဖြစ် အနော်ရထာမင်းစောခံသည် တစ်ပါး။ မြောက် သားတော်ကား ခမည်းတော်ဘုရား သမီးတော် ခင်မမင်းစစ်၊
သားတော် နရဇေယျ ၉၇၇၊ ၇၊ ၉၊ ဝ ဖွား၊
အထိန်း နဲရွတ်တွင် မြင်သည့်သားတော် သခင်ဗညား ၉၈၄၊ ၆၊ ၁ ဖွား။ လေးထပ်ကျောင်းတော်မှာ အနိစ္စရောက်သည် တစ်ပါး။
တောင်ငူ ရွှေနန်းတည်မင်း သမီးတော် ခင်မရွှေနန်း၊ မြို့သစ် မင်းသမီး၊ နောက် မင်္ဂလာဒေဝီ ခံတွင် မြင်သည့်သမီးတော် ခင်မမင်းစစ် ၉၉၂၊ ၁ဝ၊ ၂၇၊ ၃ ဖွား။ မြောက်သားတော်ကား ခမည်းတော်ဘုရား သားတော် နေမျိုးရဲကျော်၊ စည်ပုတ္တရာမင်းကြီး ဇင်းမယ်ဘုရင် အနော်ရထာမင်းစော
အိမ်နိမ့်သမီး ပုသိမ်မင်းသမီးတွင် မြင်သည့်သမီးတော် အဂ္ဂပတ္ထ ၉၉၇၊ ၂၊ ၂၊ သွား။ ၁ဝ နှစ် လွန်သည် တစ်ပါး။
မောင်တော် သခင် မင်းရဲကုသ ၁၀၀၀။ ၁၊ ၃၊ ၃ ဖွား တစ်ပါး။ သားတော် ၁ ပါး၊ သမီးတော် ၁ ပါး၊ ပေါင်း ၂ ပါး။
မိုးဗြန်းစား သမီး ဗညားဆင်းဥဒုမ်းကတော် လင်းဇင်းမိဖုရားဗညားဝရဝွံဆိုသမီး နှင်းဆံဖြူ  သမီး နှင်းဆိုင်ကဝ်သမီးတော် ခင်နဲကူ ၁။ တွင်းသင်း၊ ၈၉၊ ဖွား။   မြောက်သားတော်ကာ ခမည်းတော်သား သခင်ကျော် ကံကျွေ၊ ခံရသည် မင်းဖြစ်
ဗညားသံလံသမီး ဖြူနှင်းကလျာ  တွင် မြင်သည့်သားတော် သခင်ပုဖြူ ၉၉၈၊ ၁၊ ၂၅၊ ၄ ဖွား။ ၁၆ နှစ်လွန် တစ်ပါး။
ကျိုင်းသေည်စား သမီး ဗညားရာဇာ ရိတ္တာနွံ့ တုမ နဲမောင်
သမီးတော် စိတ္တရနွံ့လောက်။ သူရှစ
မိဖုရားငယ် ကလေးမရှိအုန်ဘောင်စော်ဘွား စဝ်ဆွေးခင်သမီး နှင်းဆုတားသားတော် ၁၂ ပါး၊ သမီးတော် ၁၀ ပါး၊ ပေါင်း ၂၂ ပါး။ရ
ကိုးကား
ပြင်ဆင်ရန်
၃၀၃၁
၆၀၆၁
မှန်နန်းမဟာရာဇဝင်တော်ကြီး၊ တတိယတွဲ၊ ဇန်နဝါရီ၊ ၁၉၉၃၊ စာ ၁၄၃။
မြန်မာ့စွယ်စုံကျမ်း၊ အတွဲ၁၃
မှန်နန်း မဟာရာဇဝင်တော်ကြီး၊ တတိယတွဲ။ မြန်မာ့အလင်း သတင်းစာတိုက်၊ ရန်ကုန်။ ၁၉၉၃၊ ဇန်နဝါရီ။ စာ ၂၄၉၂၅၁။
မင်း၁၀ပါးရာဇဝင်ဒေါက်တာမတင်ဝင်း
ရှု
ပြော
ပြင်
မြန်မာ့ရိုးရာ နတ်များ
အတွင်း ၃၇ မင်းဣန္ဒနတ်
သောမနတ်
ဝရုဏနတ်
ဘာရဒွါဇနတ်
ပဇာပတိနတ်
စန္ဒနတ်
ကာမသေဋ္ဌနတ်
ကိန္နုဃဏ္ဍုနတ်
နိဃဏ္ဍုနတ်
ပနာဒယက္ခသေနာပတိနတ်
ဩပမညယက္ခသေနာပတိနတ်
ဒေဝသုတယက္ခသေနာပတိနတ်
စိတ္တသေနယက္ခသေနာပတိနတ်
နဠောရာဇယက္ခသေနာပတိနတ်
ဇနေသဘယက္ခသေနာပတိနတ်
သာတာဂိရိယက္ခသေနာပတိနတ်
ဟေမဝတယက္ခသေနာပတိနတ်
ပုဏ္ဏယက္ခသေနာပတိနတ်
ကရတိယယက္ခသေနာပတိနတ်
သီဝကယက္ခသေနာပတိနတ်
ပုစလိန္ဒယက္ခသေနာပတိနတ်
ဝေသာမိတ္တယက္ခသေနာပတိနတ်
ယုဂန္ဓရယက္ခသေနာပတိနတ်
ဂေါပါလယက္ခသေနာပတိနတ်
သုပ္ပရောဓယက္ခသေနာပတိနတ်
ဟိရိယက္ခသေနာပတိနတ်
နေတ္တိယက္ခသေနာပတိနတ်
မန္ဒိယယက္ခသေနာပတိနတ်
ပဉ္စလစဏ္ဍယက္ခသေနာပတိနတ်
အာဠာဝကယက္ခသေနာပတိနတ်
ပဇ္ဇုန္နယက္ခသေနာပတိနတ်
သုမနယက္ခသေနာပတိနတ်
သုမုဒယက္ခသေနာပတိနတ်
ဒဝိမုခယက္ခသေနာပတိနတ်
မဏိယက္ခသေနာပတိနတ်
မာဏိဓရယက္ခသေနာပတိနတ်
သေရိသကယက္ခသေနာပတိနတ်
အပြင် ၃၇ မင်းသိကြားမင်း
မဟာဂီရိနတ်
နှမတော် မမြတ်လှ
ရွှေနဘေနတ်
သုံးပန်လှနတ်
မနှဲလေး
တောင်မကြီး ရှင်ညို
မြောက်မင်း ရှင်ဖြူ
ထီးဖြူဆောင်းနတ်
ထီးဖြူဆောင်း မယ်တော်နတ်
ပရိမ္မရှင်မင်းခေါင်
တောင်ပြုံးမင်းကြီး
တောင်ပြုံးမင်းလေး
မန္တလေး ဘိုးတော်
ရှင်ကွ
ညောင်ချင်းအိုနတ်
မင်းစည်သူ
ဒန်းမောင်ရှင်
ကျော်စွာနတ်
အောင်စွာမကြီး
ရွှေစစ်သင် မြင်းဖြူရှင်နတ်
ရွှေစကားနတ်
ငါးစီးရှင်ကျော်စွာ
မင်းတရားနတ်
မောင်ပိုးတူနတ်
အနောက်မိဖုရား
အောင်ပင်လယ် ဆင်ဖြူရှင်နတ်
ရှင်ကုန်း
ရွှေနော်ရထာ
မင်းရဲအောင်တင်သာလွန်မင်း
မောင်မင်းဖြူ
ရှင်တော်နတ်
တပင်ရွှေထီးနတ်
မြောက်ဘက်ရှင်မ
တောင်ငူရှင်မင်းခေါင်
သံတော်ခံ၊
ယွန်းဘုရင်
စာရင်းမဝင် နတ်များပုန်းမကြည်ရှင်မ
ပုပ္ပားမယ်တော်
တောင်တော်သခင်မ မမယ်ဥ
ကိုရင်မောင်နတ်
ယမ္မားမြင်းဖြူရှင်
ကန္နီမြင်းဖြူရှင်
ရွှေပြည့် မြင်းဖြူရှင်
ကိုးမြို့ရှင်
ပုလဲယဉ်အမေပုလဲ
ခွန်ချိုနတ်
ခွန်သာနတ်
အရှေ့မယ်တော်
အနောက်မယ်တော်အမေရေယဉ်
အမေဂျမ်း
ပြေလယ်ပြင်မောင်တော်
ပြေလယ်ပြင်နှမတော်
နံကရိုင်းမယ်တော်ပဲခူးမယ်တော်
အောင်နိုင်နတ်
ရေငံပိုင် ဦးရှင်ကြီး
ကွင်းပိုင်အဘိုး
ပခန်းဦးမင်းကျော်
ကိုးသိန်းရှင်
ဗိဿနိုးနတ်ပန်ထွာဘုရင်မ
ဖျာလိပ်နတ် ရှင်မအောင်ဖြူ
မိုးခေါင်ကျော်စွာ
သူရဿတီမယ်တော်
မြနန်းနွယ်
ကွမ်ယင်မယ်တော်
ထီးစောင့်နတ်များ
မဏိမေခလာ
ဝသုန္ဓရေ
ဖိုလ်ဝင်းတောင်ရှင်မ
မနှင်းဆီဝါပခြင်းနတ်
ရွှေညောင်ပင်ဘိုးဘိုးကြီး
စိန်ညောင်ပင်ဘိုးဘိုးကြီး
မှော်ဘီဘိုးဘိုးကြီး
သင်္ဃန်းကျွန်းဘိုးဘိုးကြီး
ဗိုလ်တစ်ထောင်ဘိုးဘိုးကြီး
ရွှေတိဂုံဘိုးဘိုးကြီး
ရန်ကုန်ဘိုးဘိုးကြီး
သန်လျင်မင်းတရားကြီး
သုဿာန်စောင့် မဖဲဝါ
ကွင်းပိုင်ကြီး မောင်စံမှဲ့
ရှမ်းဘိုးတော်ကြီး
ပေါက်ကတော် ဒေါ်ဆိပ်
မနှင်းချို
မောင်တာ
မဏိကုဏ္ဍလသိုက်ချုပ်ဘိုးတော်
မဟာဘောဂဘိုးဘိုးကြီး
မမြစိမ်း
ရွှေနန်းကျင်
နန်းကြာဟဲ
ကရင်စော်ကဲကြီး ဘိုးကော်လွတ်
မောင်ပန်းတင်
မစိမ်းကား
မြစ်တူးမြင်းဖြူရှင်
မယ်ဖြူ
လယ်တီဘိုးဘိုးကြီး
ပြာပုံတောင်ရှင်မ
စံကားကတော်
ရှု
ပြော
ပြင်
ညောင်ရမ်းခေတ် အေဒီ ၁၅၉၇ ၁၇၅၂
ဘုရင်များ၊ မင်း၁၁ဆက်ညောင်ရမ်းမင်းတရားကြီး
အနောက်ဖက်လွန်မင်း
မင်းရဲဒိဗ္ဗ
သာလွန်မင်း
ပင်းတလဲမင်း
ပြည်မင်း
နရာဝရ
မင်းရဲကျော်ထင်
စနေမင်း
တနင်္ဂနွေမင်း
မဟာဓမ္မရာဇာဓိပတိ
ပုဂ္ဂိုလ်ကြီးများဦးကုလား
ဝန်ကြီးပဒေသရာဇာ
မင်းဇေယျရန္တမိတ်
အကြောင်းအရာများမဟာရာဇဝင်ကြီး
သာလွန်မင်းလက်ထက် အမိန့်ပြန်တမ်းများ
သာချင်း
ဒေသညောင်ရမ်း
အင်းဝ
ဟံသာဝတီ
ပုဂံခေတ်
ပင်းယခေတ်
အင်းဝခေတ်
တောင်ငူခေတ်
ညောင်ရမ်းခေတ်
ကုန်းဘောင်ခေတ်
ရတနာပုံခေတ်
ကိုလိုနီခေတ်
ဂျပန်ခေတ်
ပါလီမန်ဒီမိုကရေစီခေတ်
မြန်မာ့ဆိုရှယ်လစ်လမ်းစဉ်ပါတီခေတ်
နိုင်ငံတော်ငြိမ်ဝပ်ပိပြားမှုတည်ဆောက်ရေးအဖွဲ့ခေတ်
နိုင်ငံတော်အေးချမ်းသာယာရေးနှင့်ဖွံ့ဖြိုးရေးကောင်စီခေတ်
မျက်မှောက်ခေတ်
သာလွန်မင်းမှ ရယူရန်
ကဏ္ဍများအပြင် ၃၇ မင်း
တောင်ငူခေတ်
ညောင်ရမ်းခေတ်
ညောင်ရမ်းမင်းဆက်
ဤစာမျက်နှာကို ၁၉ ဇွန် ၂၀၂၅၊ ၀၈၄၂ အချိန်တွင် နောက်ဆုံး ပြင်ဆင်ခဲ့သည်။
စာသားများကိုလိုင်စင်ဖြင့် ရရှိနိုင်ပြီး ထပ်ဆောင်းသတ်မှတ်ချက်များ ရှိနိုင်သည်။
အသေးစိတ်အတွက်အသုံးပြုခြင်းဆိုင်ရာ သတ်မှတ်ချက်များတွင် ကြည့်ပါ။
ကိုယ်ပိုင်ရေးရာ မူဝါဒ
ဝီကီပီးဒီးယား အကြောင်း
သတိပြုစရာများ
ဆော့ဖ်ဝဲလ်တီထွင်ရေးသားသူများ
စာရင်းအင်း
ကွတ်ကီး ထုတ်ပြန်ချက်
မိုလ်ဘိုင်း
ရှာဖွေရန်
ရှာဖွေရန်
သာလွန်မင်း
၆ ဘာသာစကားများ ၆ ခုအကြောင်းအရာအသစ် ထပ်ထည့်ရန်
တမ်းပလိတ်           တမ်းပလိတ်           တမ်းပလိတ်           တမ်းပလိတ်နတ်           တမ်းပလိတ်            တမ်းပလိတ်            တမ်းပလိတ်ညောင်ရမ်းခေတ်            တမ်းပလိတ်            တမ်းပလိတ်